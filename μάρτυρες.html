<!doctype html>
<html lang="el">
<head>
  <meta charset="utf-8">
  <title>Μάρτυρες</title>
  <meta name="description"      content="Κερδίστε τη δίκη με μάρτυρες και τη νομολογία">
  <meta name="robots"           content="archive, follow, index, snippet">
  <meta name="viewport"         content="initial-scale = 1">
  <meta name="format-detection" content="telephone = no">
  <link rel="stylesheet"        href="./stylesheets/greeklaw.css">
  <script async                 src="./javascripts/nav.js"></script>
</head>
<body>
  <header><a href="./">Greek Law</a></header>
  <nav role="navigation"></nav>
  
<main role="main">
Οι <h1>μάρτυρες</h1> είναι αποδεικτικό μέσο<cite> άρ.339 ΚΠολΔ</cite>.

<h2 id="μάρτυρες">Μάρτυρες</h2>
Η μαρτυρία του μάρτυρα εκτιμάται ελεύθερα από το δικαστήριο, έστω και αν βασίζεται σε πληροφορίες ή διηγήσεις τρίτων ή και των ίδιων των διαδίκων<cite> 3/1993 ΑΠ</cite>.

Η κατάθεση μάρτυρα που περιλαμβάνεται στα πρακτικά άλλης δίκης αποτελεί έγγραφο για την παρούσα δίκη, από το οποίο το δικαστήριο μπορεί να συνάγει δικαστικά τεκμήρια<cite> 883/2007 ΑΠ</cite>.
Η χρήση της κατάθεσης αυτής, στα πλαίσια άλλης πολιτικής ή ποινικής δίκης, ως δικαστικο τεκμήριο μπορεί να γίνει μόνο αν επιτρέπεται η απόδειξη και με μάρτυρες<cite> 254/2013 ΑΠ</cite>.

Αν η κατάθεση του μάρτυρα είναι ημιτελής, γιατί δεν ολοκλήρωσε το δικαστήριο τις ερωτήσεις του προς αυτόν, ή δεν ολοκλήρωσε τις ερωτήσεις του ο δικηγόρος του ενάγοντος ή του εναγομένου, η μαρτυρική κατάθεση μπορεί να ληφθεί υπόψη μόνο για την συναγωγή δικαστικών τεκμηρίων<cite> 1232/1994 ΑΠ</cite><cite> 5821/1998 Εφ.ΑΘηνών</cite>.

Η μαρτυρική κατάθεση μπορεί να χρησιμοποιηθεί για την απόδειξη σύναψης σύμβασης ποσού άνω των 20.000 €, αν υπάρχει ηθική αδυναμία απόκτησης του αποδεικτικού εγγράφου<cite> 887/2013 Πολ.Πρ.Αθηνών</cite><cite> άρ.393 παρ.1 ΚΠολΔ</cite><cite> άρ.394 παρ.1 περ.β ΚΠολΔ</cite>.

Ηθική αδυναμία απόκτησης του εγγράφου υπάρχει και όταν κατά τον χρόνο που καταρτίστηκε η σύμβαση, λόγω σχέσεων φιλίας, συγγένειας, εταιρικής ή συναδελφικής συνεργασίας, υπηρεσιακής ή οικονομικής εξάρτησης κλπ., η απαίτηση λήψης αποδεικτικού εγγράφου στη συγκεκριμένη περίπτωση θα παρίστατο ως αδικαιολόγητη, σύμφωνα με τις κρατούσες συναλλακτικές αντιλήψεις<cite> 887/2013 Πολ.Πρ.Αθηνών</cite>.

Δεν επιτρέπεται στο δικαστήριο η έμμεση συναγωγή της προβολής ισχυρισμών από το περιεχόμενο των καταχωρούμενων στα πρακτικά μαρτυρικών καταθέσεων<cite> 2/2005 ΑΠ Ολομέλεια</cite><cite> 153/2011 Εφ.Πειραιώς</cite><cite> άρ.256 παρ.1 περ.δ ΚΠολΔ</cite>.
Η προφορική πρόταση των ισχυρισμών, στις ειδικές διαδικασίες, πρέπει να προκύπτει ευθέως από το τμήμα, περί προτάσεων και δηλώσεων, των πρακτικών της απόφασης<cite> 2/2005 ΑΠ Ολομέλεια</cite><cite> 153/2011 Εφ.Πειραιώς</cite><cite> άρ.591 παρ.1 περ.γ ΚΠολΔ</cite>.

Ο λόγος εξαίρεσης δικηγόρου ως μάρτυρα<cite> άρ.400 περ.1 ΚΠολΔ</cite>, για πραγματικά περιστατικά για τα οποία έχει καθήκον εχεμύθειας<cite> άρ.38 ΚώδΔικ</cite>, θεσπίζεται υπέρ του εντολέα του δικηγόρου, και όχι υπέρ του αντιδίκου του εντολέα<cite> 862/2015 ΑΠ</cite><cite> 11/2004 ΑΠ</cite>.
Η μαρτυρία του δικηγόρου για τα πραγματικά περιστατικά αυτά είναι δυνατόν να αποτελεί πειθαρχικό παράπτωμα<cite> 862/2015 ΑΠ</cite><cite> άρ.140 παρ.2 περ.δ ΚώδΔικ</cite>, αλλά ο δικηγόρος δεν είναι εξαιρετέος ως μάρτυρας αν δίνει ένορκη βεβαίωση με επιμέλεια του εντολέα του<cite> 862/2015 ΑΠ</cite> ή μαρτυρία στο ακροατήριο υπέρ του εντολέα του<cite> 11/2004 ΑΠ</cite>.

Εξαιρετέοι μάρτυρες είναι, πλην άλλων, και τα πρόσωπα που μπορεί να έχουν συμφέρον από τη δίκη<cite> 11/2004 ΑΠ</cite><cite> άρ.400 περ.3 ΚΠολΔ</cite>.
Πρόσωπο που μπορεί να έχει συμφέρον από τη δίκη είναι αυτός που προσδοκά ωφέλεια ή ελπίζει σε αποτροπή βλάβης η οποία είναι αναγκαία συνέπεια της συγκεκριμένης δίκης<cite> 11/2004 ΑΠ</cite>.
Το συμφέρον πρέπει να είναι άμεσο, και υπάρχει όταν το δεδικασμένο, η εκτελεστότητα ή οι αντανακλαστικές συνέπειες της απόφασης επεκτείνονται και στον μάρτυρα<cite> 11/2004 ΑΠ</cite>, πράγμα το οποίο δεν συμβαίνει όταν ο μάρτυρας είναι απλός συγγενής ή σύζυγος διαδίκου, ούτε αν είναι αναγκαίος κληρονόμος αυτού<cite> 11/2004 ΑΠ</cite>.

Ο διάδικος οφείλει να προτείνει τον λόγο της μη εξέτασης του μάρτυρα κατά το άρ.400 ΚΠολΔ πριν εκείνος ορκιστεί<cite> άρ.403 παρ.2 ΚΠολΔ</cite>.

Όταν περατωθεί η εξέταση του μάρτυρα, ο λόγος εξαίρεσης για τη μη εξέτασή του μπορεί να προταθεί μόνο κατά τη μετ' απόδειξη συζήτηση, αν αποδεικνύεται εγγράφως<cite> 194/2012 ΑΠ</cite>.

Μη επιτρεπόμενα αποδεικτικά μέσα είναι και οι καταθέσεις μαρτύρων για απόδειξη σύμβασης αξίας πάνω από το όριο του άρ.393 παρ.1 ΚΠολΔ, ή όταν ο ισχυρισμός έπρεπε να αποδειχθεί μόνο εγγράφως<cite> 394/2011 ΑΠ</cite><cite> άρ.393 παρ.1 ΚΠολΔ</cite>.

Επιτρέπεται το εμμάρτυρο μέσο προς απόδειξη σύμβασης, η αξία του αντικειμένου της οποίας υπερβαίνει το από το άρ.393 ΚΠολΔ οριζόμενο ποσό, σε κάθε περίπτωση που υπάρχει αρχή έγγραφης απόδειξης που πηγάζει από έγγραφο που έχει αποδεικτική δύναμη<cite> 394/2011 ΑΠ</cite><cite> άρ.393 παρ.1 ΚΠολΔ</cite><cite> άρ.394 παρ.1 περ.α ΚΠολΔ</cite>.

Το πότε υπάρχει αρχή έγγραφης απόδειξης αποτελεί ζήτημα πραγματικό και απόκειται στην ελεύθερη κρίση του δικαστηρίου της ουσίας<cite> 394/2011 ΑΠ</cite>.

Η απόδειξη με μάρτυρες επιτρέπεται σε κάθε περίπτωση, αν από τη φύση της δικαιοπραξίας ή τις ειδικές συνθήκες, κάτω από τις οποίες έγινε, δικαιολογείται η απόδειξη με μάρτυρες<cite> 394/2011 ΑΠ</cite><cite> άρ.394 παρ.1 περ.δ ΚΠολΔ</cite>.

<h2>Εξέταση των διαδίκων</h2>
Η κατάθεση των διαδίκων αποτελεί αποδεικτικό μέσο<cite> άρ.339 ΚΠολΔ</cite><cite> άρ.415 παρ.1 ΚΠολΔ</cite>.

Αν ο διάδικος είναι νομικό πρόσωπο, μπορεί να εξεταστεί όποιος το εκπροσωπεί στο δικαστήριο ή κάποιο μέλος της διοίκησής του<cite> άρ.415 παρ.3 ΚΠολΔ</cite>.

Κατά την παλιότερη μορφή του άρθρου, η κατάθεση του διαδίκου αποτελούσε αποδεικτικό μέσο μόνο αν ο διάδικος ομολογούσε<cite> 338/2007 ΑΠ</cite>, διαφορετικά η ένορκη κατάθεση διαδίκου ως μάρτυρα ήταν ανυπόστατο αποδεικτικό μέσο<cite> 1386/2005 ΑΠ</cite>.
Σκοπός της εξέτασης των διαδίκων ήταν η διασάφιση των ισχυρισμών τους, όχι η απόδειξή τους<cite> 338/2007 ΑΠ</cite>.
Ο νόμιμος εκπρόσωπος του διαδίκου δεν μπορούσε να καταθέσει ως μάρτυρας, γιατί εξομοιωνόταν με τον διάδικο, ο οποίος δεν μπορούσε να καταθέσει ως μάρτυρας<cite> 1386/2006 ΑΠ</cite>.

<h2>Άλλα αποδεικτικά μέσα</h2>
Άλλα αποδεικτικά μέσα είναι τα έγγραφα, οι ένορκες βεβαιώσεις, η ομολογία, τα δικαστικά τεκμήρια, η πραγματογνωμοσύνη και η αυτοψία<cite> άρ.339 ΚΠολΔ</cite>.
</main>

  <footer role="contentinfo"><small>© Greek Law</small></footer>
</body>
</html>
