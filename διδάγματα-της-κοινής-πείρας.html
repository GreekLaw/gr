<!doctype html>
<html lang="el">
<head>
  <meta charset="utf-8">
  <title>Διδάγματα της κοινής πείρας</title>
  <meta name="description"      content="Ακολουθήστε τα διδάγματα της κοινής πείρας, με ασπίδα τη νομολογία">
  <meta name="robots"           content="archive, follow, index, snippet">
  <meta name="viewport"         content="initial-scale = 1">
  <meta name="format-detection" content="telephone = no">
  <link rel="stylesheet"        href="./stylesheets/greeklaw.css">
  <script async                 src="./javascripts/nav.js"></script>
</head>
<body>
  <header><a href="./">Greek Law</a></header>
  <nav role="navigation"></nav>

<main role="main">
<h1>Διδάγματα της κοινής πείρας</h1>
Τα διδάγματα κοινής πείρας δεν συγκαταλέγονται στα αποδεικτικά μέσα<cite> Ολομ. ΑΠ 8/2005</cite><cite> άρ. 336 παρ. 4 ΚΠολΔ</cite><cite> άρ. 339 ΚΠολΔ</cite>.

Ως διδάγματα κοινής πείρας θεωρούνται οι αρχές για την εξέλιξη των πραγμάτων που συνάγονται από την παρατήρηση του καθημερινού βίου, την επιστημονική έρευνα και την εν γένει επαγγελματική ενασχόληση<cite> Ολομ. ΑΠ 8/2005</cite>.

Τα διδάγματα της κοινής πείρας είναι γενικές αρχές για την εξέλιξη των φυσικών φαινομένων και των βιοτικών σχέσεων, που συνάγονται επαγωγικά από την εμπειρία, τη συμμετοχή στις συναλλαγές και τις τεχνικές ή επιστημονικές γνώσεις, οι οποίες έχουν γίνει κοινό κτήμα<cite> ΑΠ 999/2010</cite>.

Ως διδάγματα κοινής πείρας θεωρούνται γενικές αρχές που συνάγονται επαγωγικώς από την καθημερινή παρατήρηση της εμπειρικής πραγματικότητας, τη συμμετοχή στις συναλλαγές και τις γενικές τεχνικές ή επαγγελματικές γνώσεις, οι οποίες έχουν γίνει κοινό κτήμα<cite> ΑΠ 90/2005</cite>.

Τα διδάγματα της κοινής πείρας είναι γενικές και αφηρημένες αρχές για την εξέλιξη των πραγμάτων, που αντλούνται από την εμπειρική πραγματικότητα με τη βοήθεια της επιστημονικής έρευνας ή της επαγγελματικής ενασχόλησης<cite> ΑΠ 579/2011</cite>.

Ως διδάγματα κοινής πείρας θεωρούνται οι ορισμοί και οι αφηρημένες κρίσεις που αντλούνται από την παρατήρηση της εμπειρικής πραγματικότητας με τη βοήθεια των φυσικών επιστημών<cite> ΑΠ 1465/2013</cite>.

Ως διδάγματα της κοινής πείρας θεωρούνται οι ορισμοί, οι φυσικοί κανόνες, οι σταθερές γενικές αρχές και οι αφηρημένες υποθετικές κρίσεις για την εξέλιξη των πραγμάτων, που συνάγονται επαγωγικώς και αντλούνται -με τη βοήθεια της επιστημονικής έρευνας και των μεθόδων των φυσικών επιστημών- από την παρατήρηση του καθημερινού συναλλακτικού βίου, τη μελέτη της εμπειρικής πραγματικότητας και τις -έχουσες καταστεί κοινό κτήμα- γενικές, τεχνικές ή επιστημονικές γνώσεις<cite> ΑΠ 870/2020</cite>.

Τα διδάγματα κοινής πείρας χρησιμοποιούνται από το δικαστήριο<ul>
<li>για την ερμηνεία των κανόνων δικαίου, μέσω της εξειδίκευσης των αόριστων νομικών εννοιών<cite> ΑΠ 870/2020</cite>, ή</li>
<li>για να εξακριβωθεί η βασιμότητα των πραγματικών περιστατικών που αποτέλεσαν το αντικείμενο της απόδειξης<cite> Ολομ. ΑΠ 8/2005</cite><cite> άρ. 336 παρ. 4 ΚΠολΔ</cite><cite> άρ. 559 αριθ. 1 ΚΠολΔ</cite>, ή</li>
<li>για να γίνει, μετά την εξακρίβωση της βασιμότητας των πραγματικών περιστατικών, η υπαγωγή τους σε νομικούς κανόνες<cite> Ολομ. ΑΠ 8/2005</cite><cite> άρ. 336 παρ. 4 ΚΠολΔ</cite><cite> άρ. 559 αριθ. 1 ΚΠολΔ</cite>.</li></ul>

Τα διδάγματα κοινής πείρας χρησιμοποιούνται από το δικαστήριο<ul>
<li>για την εξειδίκευση των αόριστων νομικών εννοιών<cite> ΑΠ 1465/2013</cite><cite> ΑΠ 90/2005</cite>, ή</li>
<li>για την έμμεση απόδειξη κρίσιμων γεγονότων<cite> ΑΠ 870/2020</cite><cite> ΑΠ 90/2005</cite>, ή<li>
<li>την εκτίμηση της αποδεικτικής αξίας των αποδεικτικών μέσων που προσκομίστηκαν<cite> ΑΠ 870/2020</cite><cite> ΑΠ 90/2005</cite>.</li></ul>

Τα διδάγματα κοινής πείρας λαμβάνονται υπόψη από το δικαστήριο και χωρίς απόδειξη<cite> άρ. 336 παρ. 4 ΚΠολΔ</cite>.
</main>

  <footer role="contentinfo"><small>© Greek Law</small></footer>
</body>
</html>
