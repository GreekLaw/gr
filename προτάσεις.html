<!doctype html>
<html lang="el">
<head>
  <meta charset="utf-8">
  <title>Προτάσεις</title>
  <meta name="description"      content="Χειριστείτε τις προτάσεις, με ασπίδα τη νομολογία">
  <meta name="robots"           content="archive, follow, index, snippet">
  <meta name="viewport"         content="initial-scale = 1">
  <meta name="format-detection" content="telephone = no">
  <link rel="stylesheet"        href="./stylesheets/greeklaw.css">
  <link rel="stylesheet"        href="./stylesheets/linear.css">
  <script async                 src="./javascripts/nav.js"></script>
</head>
<body>
  <header><a href="./">Greek Law</a></header>
  <nav role="navigation"></nav>

<main role="main">
<h1 id="προτάσεις">Προτάσεις</h1>
<h2 id="αίτημα-διαγραφής-ανάρμοστων-εκφράσεων">Αίτημα διαγραφής ανάρμοστων εκφράσεων</h2>
Αν το δικόγραφο περιέχει ανάρμοστες εκφράσεις, ο αντίδικος μπορεί να αιτηθεί τη διαγραφή τους<cite> ΑΠ 1602/2005</cite><cite> ΑΠ 1406/2004</cite><cite> άρ. 206 ΚΠολΔ</cite>.

Η απόφαση που διατάσσει τη διαγραφή των εξυβριστικών ή ανάρμοστων φράσεων κατ' άρ. 206 ΚΠολΔ δεν περατώνει από μόνη της τη δίκη επί της αγωγής ή της ανταγωγής<cite> ΑΠ 620/2006</cite><cite> άρ. 206 ΚΠολΔ</cite>.
Και αυτό, γιατί δεν αφορά στη διάγνωση ιδιωτικού δικαιώματος, και ούτε συνιστά επιβολή ποινής, αλλά ηθική κύρωση που μπορεί να αντανακλά και στο πρόσωπο του πληρεξουσίου δικηγόρου<cite> ΑΠ 620/2006</cite><cite> άρ. 206 ΚΠολΔ</cite>.

<h2 id="αυτεπάγγελτη-επιβολή-χρηματικής-ποινής-για-την-εξασφάλιση-της-διαδικαστικής-τάξης">Αυτεπάγγελτη επιβολή χρηματικής ποινής για την εξασφάλιση της διαδικαστικής τάξης</h2>
Αν προκύψει από τη δίκη που έγινε ότι ο διάδικος, ή ο νόμιμος αντιπρόσωπός του, ή ο δικαστικός πληρεξούσιός του, αν και το γνώριζαν<ul>
<li>άσκησαν προφανώς αβάσιμη αγωγή, ανταγωγή ή παρέμβαση<cite> ΑΠ 602/2016 σκέψ. III</cite><cite> άρ. 205 ΚΠολΔ</cite>, ή</li>
<li>άσκησαν προφανώς αβάσιμο ένδικο μέσο<cite> ΑΠ 602/2016 σκέψ. III</cite><cite> άρ. 205 ΚΠολΔ</cite>, ή</li>
<li>διεξήγαγαν τη δίκη παρελκυστικά<cite> ΑΠ 602/2016 σκέψ. III</cite><cite> άρ. 205 ΚΠολΔ</cite>, ή</li>
<li>δεν τήρησαν τους κανόνες των χρηστών ηθών<cite> ΑΠ 602/2016 σκέψ. III</cite><cite> άρ. 205 ΚΠολΔ</cite>, ή</li>
<li>δεν τήρησαν τους κανόνες της καλής πίστης<cite> ΑΠ 602/2016 σκέψ. III</cite><cite> άρ. 205 ΚΠολΔ</cite>, ή</li>
<li>δεν τήρησαν το καθήκον της αλήθειας<cite> ΑΠ 602/2016 σκέψ. III</cite><cite> άρ. 205 ΚΠολΔ</cite>,</li></ul>
το δικαστήριο επιβάλλει αυτεπαγγέλτως, με την οριστική απόφασή του, στον διάδικο ή στον νόμιμο αντιπρόσωπό του ή στον δικαστικό του πληρεξούσιο, ανάλογα με την ευθύνη καθενός, χρηματική ποινή από 1.000 € έως 2.500 €, που περιέρχονται στο ταμείο νομικών<cite> άρ. 205 ΚΠολΔ</cite>.

Με τη διάταξη του άρ. 205 ΚΠολΔ, η οποία εναρμονίζεται με το άρ. 116 ΚΠολΔ, καθιερώνεται αποκλειστικά για την εξασφάλιση της διαδικαστικής τάξης, χωρίς καμία επίδραση στο περιεχόμενο της απόφασης, η υποχρέωση του δικαστηρίου και όχι η διακριτική ευχέρεια αυτού, για την επιβολή χρηματικής ποινής, που περιέρχεται στο Ταμείο Νομικών, ως ασφαλιστικό φορέα των νομικών επαγγελμάτων, αν διαπιστωθεί δικονομική συμπεριφορά, η οποία έχει αρνητική επενέργεια στην απονομή δικαιοσύνης<cite> ΑΠ 602/2016 σκέψ. III</cite><cite> άρ. 205 ΚΠολΔ</cite><cite> άρ. 116 ΚΠολΔ</cite>.

Κύρια προϋπόθεση για την επιβολή της ποινής τάξης του άρ. 205 ΚΠολΔ αποτελεί το στοιχείο της υπαιτιότητας με την μορφή άμεσου δόλου, χωρίς να αρκεί ενδεχόμενος δόλος ή βαριά αμέλεια<cite> ΑΠ 602/2016 σκέψ. III</cite><cite> άρ. 205 ΚΠολΔ</cite>.
</main>

  <footer role="contentinfo"><small>© Greek Law</small></footer>
</body>
</html>
