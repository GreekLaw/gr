<html lang="el">
<head>
  <meta charset="utf-8">
  <title>Ποινική δίωξη</title>
  <meta name="description"      content="Ενημερωθείτε για την ποινική δίωξη, πίσω από την ασπίδα της νομολογίας">
  <meta name="robots"           content="archive, follow, index, snippet">
  <meta name="viewport"         content="initial-scale = 1">
  <meta name="format-detection" content="telephone = no">
  <link rel="stylesheet"        href="./stylesheets/greeklaw.css">
  <script async                 src="./javascripts/nav.js"></script>
</head>
<body>
  <header><a href="./">Greek Law</a></header>
  <nav role="navigation"></nav>

<main role="main">
<h1>Ποινική δίωξη</h1>
<h2>Κίνηση ποινικής δίωξης</h2>
<ul>Ο εισαγγελέας κινεί την ποινική δίωξη
<li>παραγγέλοντας προανάκριση,</li>
<li>παραγγέλοντας ανάκριση ή </li>
<li>εισάγοντας απευθείας την υπόθεση στο ακροατήριο.</li></ul>
Για κακουργήματα ή πλημελλήματα αρμοδιότητας του τριμελούς πλημμελειοδικείου απαιτείται να έχει προηγηθεί προκαταρκτική εξέταση, προανακριτικές πράξεις ή ΕΔΕ και να προκύπτουν επαρκείς ενδείξεις για να κινηθεί ποινική δίωξη.

<h2>Αρχειοθέτηση</h2>
<ul>Ο εισαγγελέας μπορεί να θέσει την υπόθεση στο αρχείο
<li>επί προκαταρκτικής εξέτασης, προανακριτικών πράξεων ή ΕΔΕ, κρίνοντας αιτιοληγημένα ότι δεν προκύπτουν επαρκείς ενδείξεις<cite> αρ.43 παρ.3 ΚΠοινΔ</cite>.</li>
<li>αν η μήνυση ή αναφορά είναι νόμω αβάσιμη ή προφανώς ουσία αβάσιμη ή ανεπίδεκτη δικαστικής εκτίμησης<cite> αρ.43 παρ.2 ΚΠοινΔ</cite>.</li></ul>

<h2>Ακυρότητα</h2>
<h3>Σχετική ακυρότητα</h3>
<ul>Σχετική ακυρότητα υπάρχει:
<li>επί πράξης ή εγγράφου όπου αυτό ορίζεται ρητά στον νόμο</li>
<li>επί της διαδικασίας στο ακροατήριο όταν ο κατηγορούμενος, ο συνήγορός του ή ο εισαγγελέας ζητήσουν να ασκήσουν δικαίωμα που ρητά τους παρέχεται από το νόμο και το δικαστήριο τους το αρνήθηκε ή παρέλειψε να αποφανθεί για τη σχετική αίτηση.</li></ul>
Οι σχετικές ακυρότητες προτείνονται από τον εισαγγελέα ή τον διάδικο που έχει συμφέρον, όχι όμως αν τις προκάλεσαν οι ίδιοι, με ενέργεια ή παράλειψη, ή αν τις δέχθηκαν ρητά.
Σχετικές ακυρότητες που αφορούν πράξη της προδικασίας προτείνονται ως το τέλος της προδικασίας.
Σχετικές ακυρότητες που αφορούν την διαδικασία στο ακροατήριο προτείνονται μέχρι να εκδοθεί οριστική απόφαση για την κατηγορία, σε τελευταίο βαθμό.
Σχετική ακυρότητα που δεν προτείνεται εμπρόθεσμα θεραπεύεται.
<ul>Αν αυτός που κλητεύθηκε εμφανιστεί στη δίκη και δεν προβάλλει αντιρρήσεις θεραπεύονται επί σχετικής ακυρότητας
<li>Η κλήση στο ακροατήριο ή το κλητήριο θέσπισμα του κατηγορουμένου και του αστικώς υπεύθυνου</li>
<li>Ο κατάλογος των μαρτύρων</li>
<li>Η επίδοση ή κοινοποίηση των ανωτέρω εγγράφων</li>
<li>Η πολιτική αγωγή<cite> αρ.166 παρ.3 ΚΠοινΔ</cite></li>
</ul>

<h3>Απόλυτη ακυρότητα</h3></h3>
<ul>Απόλυτη ακυρότητα υπάρχει: 
<li>όταν δεν τηρηθούν οι διατάξεις που καθορίζουν την κίνηση της ποινικής δίωξης από τον εισαγγελέα, την υποχρεωτική συμμετοχή του σε πράξεις της προδικασίας, που ορίζονται ρητά στον νόμο, και την υποχρεωτική συμμετοχή του στη διαδικασία στο ακροατήριο.</li>
<li>όταν δεν τηρηθούν οι διατάξεις που καθορίζουν την εμφάνιση, εκπροσώπηση και υπεράσπιση του κατηγορουμένου και την άσκηση των δικαιωμάτων που του παρέχονται, όπου και όπως επιβάλλει ο νόμος</li>
<li>όταν δεν τηρηθούν οι διατάξεις που καθορίζουν την σύνθεση του δικαστηρίου, σύμφωνα με τις ειδικές διατάξεις του οργανισμού δικαστηρίων και του νόμου περί μεικτών ορκωτών δικαστηρίων για ακυρότητα εξαιτίας κακής σύνθεσής</li>
<li>όταν δεν τηρηθούν οι διατάξεις που καθορίζουν την αναστολή της ποινικής δίωξης στις περιπτώσεις που αυτή επιβάλλεται υποχρεωτικά από τον νόμο</li>
<li>αν ο πολιτικώς ενάγων παραστεί παράνομα στη διαδικασία στο ακροατήριο</li></ul>
Οι απόλυτες ακυρότητες λαμβάνονται υπόψην από το δικαστήριο και αυτεπαγγέλτως σε κάθε στάδιο της διαδικασίας, ακόμη και στον Άρειο Πάγο.
Απόλυτη ακυρότητα επί πράξης που αφορά την προδικασία προτείνεται μέχρι να γίνει αμετάκλητη η παραπομπή στο ακροατήριο.
Απόλυτη ακυρότητα που δεν προτείνεται εμπρόθεσμα θεραπεύεται.

Το δικαστήριο μπορεί να αναβάλει τη συζήτηση, ακόμη και αν δεν προταθεί η ακυρότητα, αν το δικαστήριο κρίνει ότι είναι δυνατό να προξενηθεί βλάβη στην υπεράσπιση του κατηγορουμένου ή του αστικώς υπευθύνου από την ακυρότητα.

Κατά μια άποψη, οι τροποποιήσεις του ποινικού δικονομικού δικαίου έχουν αναδρομική ισχύ, σε αντίθεση με τις τροποποιήσεις του ουσιαστικού ποινικού δικαίου<cite> 1/2014 ΑΠ (Ποιν. Ολομ.)</cite>.
Αν νόμος τροποποιήσει δικονομικές διατάξεις, η ισχύς τους είναι αναδρομική και ο εισαγγελέας μπορεί να ασκήσει ποινική δίωξη για εγκλήματα που τελέστηκαν πριν την δημοσίευση του τροποποιητικού νόμου<cite> 1/2014 ΑΠ (Ποιν. Ολομ.)</cite>.

Κατά άλλη άποψη, οι τροποποιήσεις του ποινικού δικονομικού δικαίου δεν έχουν αναδρομική ισχύ, αν θίγονται ουσιώδη δικαιώματα του κατηγορουμένου<cite> <a href="http://www.eisap.gr/sites/default/files/consulations/%CE%93%CE%BD%CF%89%CE%BC_2013_2.pdf">2/2013 γν.ΕισΑΠ</a></cite>.

Αν με τροποποιήσεις του ποινικού δικονομικού δικαίου εισάγονται ευμενέστερες διατάξεις για τον κατηγορούμενο, οι διατάξεις αυτές εφαρμόζονται αναδρομικά, ανεξάρτητα από τον χρόνο τέλεσης του εγκλήματος<cite> <a href="http://www.eisap.gr/sites/default/files/consulations/%CE%93%CE%BD%CF%89%CE%BC_2013_2.pdf">2/2013 γν.ΕισΑΠ</a></cite>.

<h2>Πλημμελήματα δικηγόρων</h2>
Επί πλημμελημάτων δικηγόρων, αρμόδιο καθ' ύλην δικαστήριο είναι το Τριμελές Εφετείο<cite> 3/2009 ΑΠ (Ποιν. Ολομ.)</cite><cite> αρ.111 παρ.7 ΚΠοινΔ</cite>.
Επί πλημμελημάτων δικηγόρων<cite> αρ.111 παρ.7 ΚΠοινΔ</cite>, αρμόδιο για την περάτωση της προανάκρισης, αν δεν προέκυψαν επαρκείς ενδείξεις ενοχής, είναι το Συμβούλιο Πλημμελειοδικών<cite> 3/2009 ΑΠ</cite><cite> αρ.245 παρ.2 εδ.3 ΚΠοινΔ</cite>.

Ο δικηγόρος δεν έχει ευθύνη για παραβάσεις συκοφαντικής δυσφήμισης που τελεί με τη σύνταξη αγωγών, προτάσεων, μηνύσεων κλπ, που συντάσσονται με εντολή του πελάτη και βρίσκονται μέσα στα πλαίσια της εντολής του, εφόσον μάλιστα δεν γνωρίζει την αναλήθεια αυτών που εκθέτει και αυτά ήταν αναγκαία για την υπεράσπιση του εντολέα του<cite> 755/1997 ΑΠ (Συμβούλιο)</cite><cite> 761/1988 ΑΠ (Συμβούλιο)</cite>.
</main>

  <footer role="contentinfo"><small>© Greek Law</small></footer>
</body>
</html>
