<!doctype html>
<html lang="el">
<head>
  <meta charset="utf-8">
  <title>Περάτωση της δίκης</title>
  <meta name="description"      content="Περατώστε τη δίκη, πίσω από την ασπίδα της νομολογίας">
  <meta name="robots"           content="archive, follow, index, snippet">
  <meta name="viewport"         content="initial-scale = 1">
  <meta name="format-detection" content="telephone = no">
  <link rel="stylesheet"        href="./stylesheets/greeklaw.css">
  <script async                 src="./javascripts/nav.js"></script>
</head>
<body>
  <header><a href="./">Greek Law</a></header>
  <nav role="navigation"></nav>
  
<main role="main">
<h1>Περάτωση της δίκης</h1>
Η απόφαση που απορρίπτει την αγωγή ως απαράδεκτη είναι οριστική, και επιδέχεται έφεση<cite> 1528/2008 ΑΠ</cite>.

Η απόφαση που απορρίπτει την αγωγή ως απαράδεκτη δεν είναι οριστική, και δεν επιδέχεται έφεση<cite> 82/2012 Εφ.Δωδεκανήσου</cite><cite> 715/2010 Εφ.Αθηνών</cite>.
Ο διάδικος δικαιούται να διορθώσει την έλλειψη και να επαναφέρει τη συζήτηση με κλήση<cite> 82/2012 Εφ.Δωδεκανήσου</cite><cite> 715/2010 Εφ.Αθηνών</cite>.

Η αγωγή δεν είναι αόριστη αν δεν αναφέρει<ul>
<li>τη χρηματική αξία του επίδικου αντικειμένου, σε δίκες περιουσιακών σχέσεων<cite> 163/2013 Εφ.Δωδεκανήσου</cite>, ή</li>
<li>τα στοιχεία που θεμελιώνουν την αρμοδιότητα του δικαστηρίου<cite> 163/2013 Εφ.Δωδεκανήσου</cite>.</li></ul>
Αν η αξία του αντικειμένου της δίκης δεν αναφέρεται στην αγωγή, μπορεί να συμπληρωθεί με τις προτάσεις<cite> 163/2013 Εφ.Δωδεκανήσου</cite><cite> 2369/2007 Εφ.Αθηνών</cite>.

Η πρόταση του ηττημένου διαδίκου να πληρώσει το κεφάλαιο, τους τόκους και την δικαστική δαπάνη όπως αναφέρονται στην απόφαση δεν αποτελεί σιωπηρή αποδοχή της απόφασης<cite> 880/2007 ΑΠ</cite>. 

Αναβολή μπορεί να δοθεί από το δικαστήριο αν είναι εκκρεμής ποινική αγωγή που επηρεάζει την διάγνωση της διαφοράς<cite> αρ.250 ΚΠολΔ</cite>.
Η ποινική αγωγή θεωρείται εκκρεμής αν ασκήθηκε ποινική δίωξη και διατάχθηκε προανάκριση ή κύρια ανάκριση, ανεξάρτητα από την εισαγωγή ή όχι της υπόθεσης στο ακροατήριο κατά την εκδίκαση του αιτήματος αναβολής<cite> 1479/1984 ΑΠ</cite><cite> 219/2004 Εφ.Δωδεκανήσου</cite>.

<h2>Διακοπή της δίκης</h2>
Η δίκη διακόπτεται και με τον θάνατο κάποιου διαδίκου<cite> 1567/2010 ΑΠ</cite>.
Η διακοπή επέρχεται από τη γνωστοποίηση προς τον αντίδικο του θανάτου του διαδίκου<cite> 1567/2010 ΑΠ</cite><cite> άρ.287 παρ.1 ΚΠολΔ</cite>.
Η γνωστοποίηση αυτή μπορεί να γίνει και με προφορική δήλωση στο ακροατήριο του πληρεξουσίου δικηγόρου του διαδίκου, στο πρόσωπο του οποίου επήλθε ο λόγος της διακοπής<cite> 1567/2010 ΑΠ</cite><cite> άρ.287 ΚΠολΔ</cite>.

Η επανάληψη της δίκης που διακόπηκε μπορεί να γίνει εκούσια με ρητή ή σιωπηρή δήλωση του πληρεξουσίου δικηγόρου του διαδίκου, στο πρόσωπο του οποίου επήλθε ο λόγος της διακοπής<cite> 1567/2010 ΑΠ</cite><cite> άρ.290 ΚΠολΔ</cite>.

Ο κληρονόμος, ο κληροδόχος ή ο καταπιστευματοδόχος δεν μπορούν να κληθούν για να επαναληφθεί η δίκη που έχει διακοπεί πριν περάσει η προθεσμία της αποποίησης ή πριν χάσουν με οποιονδήποτε άλλο τρόπο το δικαίωμα της αποποίησης<cite> άρ.292 ΚΠολΔ</cite>.

<h2>Τελεσιδικία απόφασης</h2>
Η τελεσιδικία της απόφασης αποδεικνύεται από την έκθεση επίδοσης ή τη βεβαίωση του δικαστικού επιμελητή επί του δικογράφου που επιδόθηκε, σε συνδυασμό με τη βεβαίωση της γραμματείας του δικαστηρίου ότι δεν ασκήθηκε ένδικο μέσο<cite> 1541/2007 ΑΠ</cite>.
</main>

  <footer role="contentinfo"><small>© Greek Law</small></footer>
</body>
</html>
