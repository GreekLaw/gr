<!doctype html>
<html lang="el">
<head>
  <meta charset="utf-8">
  <title>Περάτωση της δίκης</title>
  <meta name="description"      content="Περατώστε τη δίκη, πίσω από την ασπίδα της νομολογίας">
  <meta name="robots"           content="archive, follow, index, snippet">
  <meta name="viewport"         content="initial-scale = 1">
  <meta name="format-detection" content="telephone = no">
  <link rel="stylesheet"        href="./stylesheets/greeklaw.css">
  <script async                 src="./javascripts/nav.js"></script>
</head>
<body>
  <header><a href="./">Greek Law</a></header>
  <nav role="navigation"></nav>
  
<main role="main">
<h1>Περάτωση της δίκης</h1>

<h1 id="διακοπή-της-δίκης">Διακοπή της δίκης</h1>
Η δίκη διακόπτεται, αν, μέχρι να τελειώσει η προφορική συζήτηση της υπόθεσης, μετά την οποία εκδίδεται η οριστική απόφαση, συντρέξει κάποιος από τους λόγους που αναφέρονται στο άρ.286 ΚΠολΔ<cite> 148/2017 ΑΠ</cite><cite> άρ.286 ΚΠολΔ</cite>.

Οι λόγοι διακοπής της δίκης αναφέρονται περιοριστικά στο άρ.286 ΚΠολΔ<cite> 148/2017 ΑΠ</cite>.

Η δίκη διακόπτεται και με τον θάνατο κάποιου διαδίκου<cite> 1567/2010 ΑΠ</cite>.

Το αποτέλεσμα της διακοπής επέρχεται μόνο αν τόσο το διακοπτικό γεγονός όσο και η κατά νόμιμο τρόπο γνωστοποίησή του επισυμβούν το βραδύτερο μέχρι την προφορική συζήτηση της υπόθεσης στο ακροατήριο<cite> 148/2017 ΑΠ</cite>.

Η διακοπή επέρχεται από τη γνωστοποίηση προς τον αντίδικο του θανάτου του διαδίκου<cite> 1567/2010 ΑΠ</cite><cite> άρ.287 παρ.1 ΚΠολΔ</cite>.

Η γνωστοποίηση του λόγου της διακοπής γίνεται<ul>
<li>με επίδοση δικογράφου,<cite> 148/2017 ΑΠ</cite><cite> άρ.287 παρ.1 εδ.1 ΚΠολΔ</cite> ή</li>
<li>με τις προτάσεις,<cite> άρ.287 παρ.1 εδ.1 ΚΠολΔ</cite> ή</li>
<li>με προφορική δήλωση στο ακροατήριο,<cite> 148/2017 ΑΠ</cite><cite> άρ.287 παρ.1 εδ.1 ΚΠολΔ</cite> ή</li>
<li>με προφορική δήλωση εκτός ακροατηρίου, κατά την επιχείρηση διαδικαστικής πράξης<cite> 148/2017 ΑΠ</cite><cite> άρ.287 παρ.1 εδ.1 ΚΠολΔ</cite>.<li></ul>

Η γνωστοποίηση του λόγου της διακοπής γίνεται<ul>
<li>από εκείνον που έχει δικαίωμα να επαναλάβει τη δίκη,<cite> 148/2017 ΑΠ</cite><cite> άρ.287 παρ.1 εδ.2 ΚΠολΔ</cite> ή</li>
<li>από εκείνον που μέχρι τη στιγμή της επέλευσης του λόγου της διακοπής ήταν πληρεξούσιός του<cite> 148/2017 ΑΠ</cite><cite> άρ.287 παρ.2 ΚΠολΔ</cite>.<li></ul>

Επί θανάτου του αρχικού διαδίκου, ως διάδικος υπέρ του οποίου επήλθε η διακοπή της δίκης νοείται ο κληρονόμος του, ο οποίος και έχει δικαίωμα να επαναλάβει τη δίκη<cite> 148/2017 ΑΠ</cite>.

Αν δεν γίνει έγκυρη γνωστοποίηση της διακοπής, η δίκη συνεχίζεται κανονικά σαν να μην εχώρησε ποτέ η διακοπή, και η απόφαση εκδίδεται εγκύρως στο όνομα των αρχικών διαδίκων<cite> 148/2017 ΑΠ</cite>.

Αν άτομο του οποίου δεν προκύπτει η ταυτότητα και ιδιότητα, ως κληρονόμου ή πληρεξουσίου δικηγόρου, γνωστοποιήσει το θάνατο διαδίκου, ακόμη και με ληξιαρχική πράξη θανάτου, γνωστοποίηση δεν είναι νομότυπη και η δίκη συνεχίζεται κανονικά<cite> 148/2017 ΑΠ</cite>.

Η γνωστοποίηση της διακοπής της δίκης μπορεί να γίνει και με προφορική δήλωση στο ακροατήριο του πληρεξουσίου δικηγόρου του διαδίκου, στο πρόσωπο του οποίου επήλθε ο λόγος της διακοπής<cite> 1567/2010 ΑΠ</cite><cite> άρ.287 ΚΠολΔ</cite>.

Η επανάληψη της δίκης που διακόπηκε μπορεί να γίνει εκούσια με ρητή ή σιωπηρή δήλωση του πληρεξουσίου δικηγόρου του διαδίκου, στο πρόσωπο του οποίου επήλθε ο λόγος της διακοπής<cite> 1567/2010 ΑΠ</cite><cite> άρ.290 ΚΠολΔ</cite>.

Ο κληρονόμος, ο κληροδόχος ή ο καταπιστευματοδόχος δεν μπορούν να κληθούν για να επαναληφθεί η δίκη που έχει διακοπεί πριν περάσει η προθεσμία της αποποίησης ή πριν χάσουν με οποιονδήποτε άλλο τρόπο το δικαίωμα της αποποίησης<cite> άρ.292 ΚΠολΔ</cite>.


Η διακοπή της δίκης μπορεί να γνωστοποίηθεί από έναν διάδικο σε άλλον<cite> 705/2006 Εφ.Λάρισας</cite>.

Η ενηλικίωση του ανήλικου όταν είχε ανοιχθεί η δίκη διαδίκου, ο οποίος ως ανήλικος εκπροσωπήθηκε στο δικαστήριο από τους γονείς του ως νόμιμους αντιπροσώπους του, δεν αποτελεί λόγο διακοπής της δίκης<cite> 1626/2011 ΑΠ</cite>.
Κατά μια άποψη, λόγο διακοπής της δίκης αποτελεί και η ενηλικίωση διαδίκου του οποίου νόμιμοι αντιπρόσωποι στη δίκη ήταν οι ασκούντες τη γονική μέριμνά του<cite> 705/2006 Εφ.Λάρισας</cite>.

Η γνωστοποίηση της διακοπής της δίκης γίνεται με προφορική δήλωση στο ακροατήριο, ή εκτός ακροατηρίου κατά την επιχείρηση της διαδικαστικής πράξης, ή με επίδοση σχετικού δικογράφου<cite> άρ.287 παρ.1 εδ.1 ΚΠολΔ</cite>.
Από 01-01-2016, η γνωστοποίηση της διακοπής της δίκης μπορεί να γίνει και με τις προτάσεις<cite> άρ.287 παρ.1 εδ.1 ΚΠολΔ</cite>.
Η δίκη που διακόπηκε με τον τρόπο αυτό επαναλαμβάνεται εκούσια με ρητή ή σιωπηρή δήλωση του διαδίκου υπέρ του οποίου διακόπηκε, ή του αντιδίκου του, ο οποίος μπορεί να επισπεύσει την επανάληψή της προσκαλώντας τον προς τον σκοπό αυτό με κοινοποίηση σχετικού δικογράφου<cite> 705/2006 Εφ.Λάρισας</cite>.
Αν ο λόγος διακοπής της δίκης δεν γνωστοποιηθεί, η δίκη δεν διακόπτεται, συνεχίζεται νόμιμα, και εκδίδεται απόφαση στο πρόσωπο του αρχικού διαδίκου<cite> 705/2006 Εφ.Λάρισας</cite>.
</main>

  <footer role="contentinfo"><small>© Greek Law</small></footer>
</body>
</html>
