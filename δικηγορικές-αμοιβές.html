<html lang="el">
<head>
  <meta charset="utf-8">
  <title>Δικηγορικές αμοιβές</title>
  <meta name="description"      content="Κερδίστε τη δίκη για δικηγορικές αμοιβές, με ασπίδα τη νομολογία">
  <meta name="robots"           content="archive, follow, index, snippet">
  <meta name="viewport"         content="initial-scale = 1">
  <meta name="format-detection" content="telephone = no">
  <link rel="stylesheet"        href="./stylesheets/greeklaw.css">
  <script async                 src="./javascripts/nav.js"></script>
</head>
<body>
  <header><a href="./index.html">Greek Law</a></header>
  <nav role="navigation"></nav>
<main role="main">
Οι <h1 class="inlined">Δικηγορικές αμοιβές</h1> προκύπτουν βάσει έγγραφης συμφωνίας μεταξύ δικηγόρου και πελάτη<cite> αρ.58 παρ.1 ΚωδΔικ</cite>.
Αν δεν υπάρχει έγγραφη συμφωνία, ως αμοιβή ισχύει αυτή που προβλέπει ο νόμος ως ελάχιστη<cite> αρ.58 παρ.3 ΚωδΔικ</cite><cite> αρ.59 παρ.3 ΚωδΔικ</cite>.
Οι διατάξεις περί ελάχιστων ορίων αμοιβής των δικηγόρων είναι δημόσιας τάξεως<cite> 1038/2005 ΑΠ</cite>.

<h2>Αμοιβές</h2>
<h3>Σύνταξη αγωγής και κατάθεση προτάσεων</h3>
Ο δικηγόρος δικαιούται αμοιβή για την σύνταξη αγωγής υπέρ του εντολέα του.
Αν το αντικείμενο της αγωγής είναι αποτιμητό σε χρήμα, η αμοιβή του δικηγόρου για την σύνταξη αγωγής υπολογίζεται με βάση το αντικείμενο της αγωγής<cite> αρ.63 παρ.1 ΚωδΔικ</cite>.
<ul>Το αντικείμενο της αγωγής ορίζεται από το άθροισμα των αιτημάτων της αγωγής, και συνήθως περιλαμβάνει
<li>το αιτούμενο κεφάλαιο, όπως προκύπτει από την αγωγή<cite> 538/2014 ΑΠ</cite> και</li>
<li>τους αιτούμενους τόκους, όπως προκύπτουν από την αγωγή<cite> 538/2014 ΑΠ</cite>.</li></ul>
<dt>Επιτόκιο</dt><dd> Το αιτούμενο στην αγωγή επιτόκιο, και αν δεν υπάρχει τέτοιο, το εφαρμοστέο επιτόκιο</dd>
<dt>Χρόνος έναρξης τοκοφορίας της συνταχθείσας αγωγής</dt><dd> Η ημερομηνία που ορίστηκε με την αρχική αγωγή ως χρόνος έναρξης της τοκοφορίας.</dd>
<dt>Χρόνος λήξης τοκοφορίας της συνταχθείσας αγωγής</dt><dd> Η ημερομηνία κατάθεσης της αρχικής αγωγής στην γραμματεία του δικαστηρίου όπου αυτή απευθυνόταν (και όχι ο χρόνος επίδοσης της αγωγής)<cite> 463/1997 Εφ Πειρ</cite><cite> 239/1989 Εφ Αθ</cite><cite> 580/2012 Εφ Πειρ</cite><cite> 1613/2006 ΑΠ</cite>, ή, αν επακολούθησε συζήτηση, η ημερομηνία της πρώτης συζήτησης<cite> 580/2012 Εφ Πειρ</cite><cite> 1613/2006 ΑΠ</cite>.</dd>

Παραπλήσιος όρος με το αντικείμενο της αγωγής είναι το αντικείμενο της διαφοράς.
Αντίθετα όμως με το αντικείμενο της αγωγής, το αντικείμενο της διαφοράς δεν περιλαμβάνει τους αιτούμενους τόκους<cite> αρ.9 εδ.2 ΚΠολΔ</cite>.
Το αντικείμενο της διαφοράς χρησιμοποιείται για την εύρεση της καθ' ύλην αρμοδιότητας της αγωγής<cite> αρ.14 ΚΠολΔ</cite><cite> αρ.15 ΚΠολΔ</cite><cite> αρ.16 ΚΠολΔ</cite>.

Για σύνταξη, υπογραφή και κατάθεση προτάσεων, ως χρόνος υπολογισμού της αξίας του αντικειμένου της δίκης ορίζεται ο χρόνος στον οποίο ασκήθηκε η αγωγή ή, αν μετέπειτα συζητήθηκε, ο χρόνος της πρώτης συζήτησης<cite> 1310/2006 ΑΠ</cite>.
Για την αμοιβή επί προτάσεων στο δευτεροβάθμιο δικαστήριο δεν έχει σημασία η επαύξηση της απαίτησης μετά την πρώτη συζήτηση της υπόθεσης<cite> 180/2009 Εφ Λαρ</cite><cite> 1613/2006 ΑΠ</cite>.

Για την αμοιβή του δικηγόρου επί αγωγής δεν έχει σημασία αν η αγωγή έγινε δεκτή ή αν απορρίφθηκε κάποιο κονδύλιο ή αν απορρίφθηκε ολικά<cite> 1140/2008 Εφ Θεσσαλ</cite>. Η αμοιβή του δικηγόρο θα εξαρτηθεί από το αίτημα της αγωγής<cite> 1140/2008 Εφ Θεσσαλ</cite>.

Και σε περίπτωση προβολής επικουρικής βάσης της αγωγής, ο δικηγόρος πάλι δικαιούται μία μόνο αμοιβή<cite> 5092/2007 Εφ Αθ</cite>.

Ακόμη και αν καταβλήθηκε μικρή επιστημονική εργασία, ο δικηγόρος δικαιούται την αμοιβή του κατά τον ΚωδΔικ και την ΚΥΑ<cite> 229/2006 ΑΠ</cite>.

Για την έναρξη τοκοφορίας της αμοιβής δικηγόρου χρειάζεται όχληση ή δήλη ημέρα καταβολής του τιμήματος<cite> 1428/2008 ΑΠ</cite>.

Ο περιορισμός της αγωγής συνιστά μερική παραίτηση από το δικόγραφο, και για το παραιτούμενο τμήμα θεωρείται ότι δεν ασκήθηκε ποτέ η αγωγή<cite> 25/2013 ΑΠ</cite><cite> αρ.223 ΚΠολΔ</cite><cite> αρ.295 παρ.1 ΚΠολΔ</cite>.
ε
Ο δικηγόρος δικαιούται ποσοστιαίας αμοιβής ανά μια ιστορική και νομική βάση της υπόθεσης που χειρίζεται, και αν βάσει της ίδιας ιστορικής και νομικής βάσης εισαχθεί εκ νέου η συζήτηση δεν δικαιούται εκ νέου ποσοστιαία αμοιβή<cite> 1880/2005 ΑΠ</cite>.
Αν η ιστορική βάση δυο αγωγών είναι κοινή, αλλά η νομική βάση τους είναι διαφορετική, ο δικηγόρος δικαιούται ξεχωριστή αμοιβή για κάθε αγωγή<cite> 140/2007 ΑΠ</cite>.

Το δικαστήριο θα ορίσει το ελάχιστο όριο της νόμιμης αμοιβής αν δεν υπάρχει συμφωνία για την αμοιβή του δικηγόρου ή δεν συντρέχει περίπτωση υπολογισμού της αμοιβής με βάση συντελεστή<cite> 602/2008 Εφ Αθ</cite>.
<h3>Επιταγή προς πληρωμή</h3>
Για την σύνταξη επιταγής προς εκτέλεση εκτελεστού τίτλου, ο δικηγόρος δικαιούται αμοιβή ισόποση με την δικαστική δαπάνη που επιδίκασε το δικαστήριο, σύμφωνα με τον εκτελεστό τίτλο<cite> αρ.72 παρ.1 ΚωδΔικ</cite>.

Η επιταγή προς πληρωμή περιλαμβάνεται αυτούσια στα έξοδα της εκτέλεσης<cite> 160/2009 ΜονΠρ Θηβ</cite>.

Κατά την επίδοση επιταγής προς πληρωμή, αν η αμοιβή του δικηγόρου δεν έχει εκκαθαριστεί με δικαστική απόφαση, ο οφειλέτης δικαιούται να ακυρώσει την επιταγή προς πληρωμή ως προς το υπερβάλλον<cite> 2967/1978 Ειρ Αθ</cite>.
Η επιταγή προς πληρωμή αποτελεί εκτελεστό τίτλο μόνο για το ελάχιστο όριο, αν ζητείται άλλο ποσό το δικαστήριο της ανακοπής ακυρώνει την επιταγή ως προς το υπερβάλλον<cite> 160/2009 ΜονΠρ Θηβ</cite>.
Επί επιταγής προς πληρωμή και καταβολής από τον τρίτο, αν το ποσό που καταβλήθηκε είναι υπερβολικό, ζημιωμένος είναι ο καταβάλων, ο δε απαιτών δεν έχει έννομο συμφέρον να προτείνει το υπερβολικό της απαίτησης<cite> 1586/2009 ΑΠ</cite>.

Κατά την διανομή του πλειστηριάσματος, αν η αμοιβή του δικηγόρου δεν εκκαθαρίζεται με δικαστική απόφαση, πρέπει να περιοριστεί στα ελάχιστα όρια<cite> 102/2009 ΠολΠρ Ροδ</cite>.

<h2>Διεκδίκηση δικηγορικής αμοιβής</h2>
<h3>Αγωγή δικηγορικής αμοιβής</h3>
<ul>Στοιχεία για το ορισμένο αγωγής δικηγορικής αμοιβής:
<li>α) Συμφωνία περί εντολής και το ύψος της αμοιβής</li>
<li>β) Εκτέλεση της εντολής με την ενέργεια των αναγκαίων για την διεκπεραίωση της ανατεθείσας υποθέσεως δικαστικών και εξώδικων πράξεων<cite> 374/2007 ΑΠ</cite>.</li></ul>

Η απαίτηση περί ύπαρξης πίνακα αμοιβών, αποζημιώσεων και εξόδων στην αγωγή δικηγορικής αμοιβής<cite> αρ.680 ΚΠολΔ</cite> καλύπτεται από την αναλυτική αναφορά στην αγωγή των επί μέρους ενεργειών του δικηγόρου ανά υπόθεση και της οφειλόμενης αμοιβής για κάθε μία<cite> 712/2008 Εφ Πατρ</cite>.

<h3>Διαταγή πληρωμής</h3>
<ul>Ο δικηγόρος μπορεί να εκδώσει διαταγή πληρωμής για την αμοιβή του, εφόσον 
<li>1) η απαίτηση του δικηγόρου προκύπτει από έγγραφο<cite> 2073/2007 ΑΠ</cite>,</li>
<li>2) η απαίτηση δεν εξαρτάται από αίρεση, προθεσμία, όρο ή αντιπαροχή<cite> 2073/2007 ΑΠ</cite>,</li>
<li>3) το ποσό των χρημάτων που οφείλεται είναι ορισμένο<cite> 2073/2007 ΑΠ</cite>.</li></ul>
Το ποσό των χρημάτων που οφείλεται είναι επαρκώς ορισμένο και στην περίπτωση που συμφωνείται ως ποσοστό επί της αξίας του αντικειμένου της διαφοράς<cite> 2073/2007 ΑΠ</cite>.

Ο δικηγόρος έχει απαίτηση και για τα έξοδα (πχ. μετακίνησης, διατροφής, στέγασης) που είναι απαραίτητα για την διενέργεια της εντεταλμένης του υπηρεσίας<cite> 219/2004 Εφ Δωδ</cite>.

<h2>Αμοιβή με εντολέα το Δημόσιο / ΟΤΑ</h2>

Για την πληρωμή από το Δημόσιο ο δικηγόρος πρέπει να ακολουθήσει την προβλεπόμενη διαδικασία που περιλαμβάνει κατάθεση δικαιολογητικών,  έλεγχο των δικαιολογητικών, έκδοση εκκαθάρισης - έγκρισης της δαπάνης, εντολή πληρωμής. Σε κάποιες περιπτώσεις η πληρωμή πραγματοποιείται μετά  από έκδοση σχετικού εντάλματος, το οποίο εξοφλείται από ΔΟΥ.

Οι δικηγόροι για τις υπηρεσίες ελευθέριου επαγγέλματος που παρέχουν στο Δημόσιο και τα Νομικά Πρόσωπα Δημοσίου Δικαίου έχουν την δυνατότητα να εκδώσουν απόδειξη παροχής υπηρεσιών κατά την είσπραξη της αμοιβής τους, και όχι κατά την ημέρα εκτέλεσης της εντεταλμένης υπηρεσίας τους<cite> ν.4093/2012 αρ.7 παρ.4 εδ.β, αρ.6 παρ.14. αρ.6 παρ.15</cite>.

Όταν δικηγόρος αναλαμβάνει την υπεράσπιση του Δήμου, χωρίς αντιμισθία, και αιτείται αμοιβής πέραν των ελάχιστων ορίων, η απόφαση του Δημοτικού Συμβουλίου για την αμοιβή του αυτή πρέπει να προηγείται της εκτέλεσης της υπεράσπισης, αλλιώς ο δικηγόρος μπορεί να ζητήσει την έκδοση εντάλματος πληρωμής μόνο για την ελάχιστη αμοιβή<cite> Πράξη 128/2010 ΕΣ Τμημ. Ι</cite>. Για το υπερβάλλον πρέπει να στραφεί κατά του Δήμου με αγωγή αδικαιολόγητου πλουτισμού.

Για τις ενέργειες ενώπιον των διοικητικών δικαστηρίων, η ελάχιστη αμοιβή του δικηγόρου υπολογίζεται όπως και για τα πολιτικά δικαστήρια (ποσοστό επί της αξίας του αντικειμένου της δίκης κλπ)<cite> 1835/2008 ΑΠ</cite>.

Αν εντολέας του δικηγόρου για δικαστικές ή εξώδικες ενέργειες είναι το Δημόσιο ή ΝΠΔΔ, και δεν υπάρχει ειδική συμφωνία περί αμοιβής, ο δικηγόρος αμοίβειται με όποιο ποσό είναι μεγαλύτερο, μεταξύ του αναφερόμενου στην ΚΥΑ ή το διπλάσιο του αναφερόμενου στον Κώδικα Δικηγόρων ως ελάχιστου ορίου υπολογιζόμενου επί δραχμών<cite> 1376/2009 ΑΠ</cite>.

Αν εντολέας του δικηγόρου για δικαστικές ή εξώδικες ενέργειες είναι ΟΤΑ, και δεν υπάρχει ειδική συμφωνία περί αμοιβής, ο δικηγόρος αμοίβεται βάσει του Κώδικα δικηγόρων, δηλαδή μπορεί να αιτηθεί αμοιβή και αναλογικά επι του αντικειμένου της αγωγής, γιατί ο ΟΤΑ δεν εξομοιώνεται για τις δικηγορικές αμοιβές με το Δημόσιο<cite> 800/2008 ΑΠ</cite>.

<h2>Διατυπώσεις συμφωνητικών αμοιβής</h2>
Τα συμφωνητικά μεταξύ επιτηδευματιών ή επιτηδευματιών και τρίτων που αφορούν συναλλαγή που εμπίπτει σε ΦΠΑ πρέπει να καταχωρούνται σε κατάσταση ανά τρίμηνο, και η κατάσταση αυτή να υποβάλλεται από κάθε υπόχρεο επιτηδευματία στην αρμόδια ΔΟΥ<cite> 1065606/7222/ΔΕ-Β/18.7.2000</cite>.
Η προθεσμία υποβολής είναι μέχρι την 20η Ιανουαρίου, Απριλίου, Ιουλίου, Οκτωβρίου για το προηγούμενο τρίμηνο<cite> 1065606/7222/ΔΕ-Β/18.7.2000</cite>.
Αν δεν τηρηθεί η προϋπόθεση αυτή το συμφωνητικό είναι ανίσχυρο και δεν παράγει αποτελέσματα<cite> ν.1882/1990 αρ.8 παρ.16</cite><cite> ΠΟΛ 1270/2000</cite><cite> 90/2005 ΑΠ</cite>.
Η θεώρηση δεν είναι απαραίτητη για συμφωνητικά μεταξύ επιτηδευματιών και Δημοσίου, Τραπεζών, Οργανισμών, επιχειρήσεων του ευρύτερου δημόσιου τομέα, δήμων και κοινοτήτων, ασφαλιστικών επιχειρήσεων, επιχειρήσεων που εκδίδουν κάρτες συναλλαγών και εταιριών χρηματοδοτικής μίσθωσης του ν.1665/1986<cite> ν.1882/1990 αρ.8 παρ.16</cite>.

Οι δικηγορικοί σύλλογοι για τις αμοιβές δικηγόρου για παράσταση στα δικαστήρια εκδίδουν τετραπλότυπη απόδειξη είσπραξης, θεωρημένη από την ΔΟΥ<cite> ν.1882/1990 αρ.8 παρ.1 εδ.1</cite>.
Οι γραμματείες των δικαστηρίων καλούνται να μην δέχονται την κατάθεση δικογράφων αν δεν επισυνάπτονται σε αυτά δύο από τα παραπάνω αντίτυπα των αποδείξεων είσπραξης<cite> ν.1882/1990 αρ.8 παρ.1 εδ.3, παρ.1 εδ.4</cite>.

<h2>Καταχρηστική άσκηση αγωγής δικηγορικής αμοιβής</h2>
Η αγωγή δικηγορικής αμοιβής είναι καταχρηστική, αν ο δικηγόρος είχε αναγνωρίσει ότι εξοφλείται με την καταβολή που του έγινε, ακόμη και αν η καταβολή αυτή υπολείπεται των κατώτερων ορίων δικηγορικής αμοιβής<cite> 1403/2006 ΑΠ</cite>.

Η αγωγή δικηγορικής αμοιβής δεν είναι καταχρηστική, από μόνο το γεγονός ότι ο δικηγόρος συνέταξε λίστα με αμοιβές που του οφείλονται, και δεν επιφυλάχθηκε περί άλλων αμοιβών του, καθώς τα γεγονότα αυτά δεν δημιουργούν στον μέσο συναλλασσόμενο την πεποίθηση ότι ο δικηγόρος δεν θελει άλλη αμοιβή<cite> 3827/2008 Εφ Αθ</cite>.

Η αγωγή δικηγορικής αμοιβής δεν είναι καταχρηστική, από μόνο το γεγονός ότι ο δικηγόρος γνώριζε περί πίνακα αμοιβών που διατηρούσε ο εντολέας του και δεν εναντιώθηκε ρητά σε αμοιβές μικρότερες των νομίμων<cite> 1038/2005 ΑΠ</cite>.

Η αγωγή δικηγορικής αμοιβής δεν είναι καταχρηστική, από μόνο το γεγονός ότι ο δικηγόρος δεν ενημέρωσε τον εντολέα του ότι θα διεκδικήσει αργότερα τις νόμιμες αμοιβές, έτσι ώστε ο εντολέας να έχει την δυνατότητα να στραφεί σε δικηγόρο που θα λάβει μικρότερες των νομίμων αμοιβές<cite> 1038/2005 ΑΠ</cite>.

Η αγωγή δικηγορικής αμοιβής δεν είναι καταχρηστική, από μόνο το γεγονός ότι ο δικηγόρος αδράνησε επί μακρά χρονική περίοδο (7,5 χρόνια) να ζητήσει την αμοιβή του<cite> 337/2008 ΑΠ</cite><cite> 712/2008 Εφ Πατρ</cite>.

Για να είναι καταχρηστική η άσκηση δικαιώματος, πρέπει να έχει γεννηθεί το δικαίωμα. Αν ο διάδικος ισχυριστεί ότι το δικαίωμα ασκείται καταχρηστικά, και συνυποβάλλει ισχυρισμό ότι δεν γεννήθηκε ποτέ το δικαίωμα, οι δύο αυτοί ισχυρισμοί είναι αντιφατικοί<cite> 1405/2009 ΑΠ</cite>.

<h2>Αμοιβές βάσει του παλιού Κώδικα Δικηγόρων</h2>
Η συμφωνία περί αμοιβής του δικηγόρου μπορεί να συνάπτεται γραπτά ή προφορικά, αποδεικνύεται δε με έγγραφα, όρκο ή ομολογία<cite> νδ.3026/1954</cite><cite> 372/2000 ΑΠ</cite><cite>1427/2009 Εφ Αθ</cite><cite> 602/2008 Εφ Αθ</cite>.

Η αξίωση του δικηγόρου για την αμοιβή του γεννιέται, και είναι δυνατή η δικαστική επιδίωξή της, από το χρονικό σημείο κατά το οποίο ενήργησε την τελευταία διαδικαστική πράξη στην δίκη ή ενήργησε την εξώδικη πράξη ή έπαυσε για οποιονδήποτε λόγο να εκπροσωπεί τον εντολέα του<cite> 712/2008 Εφ Πατρ</cite>.

Ο δικηγόρος δικαιούται την μεγαλύτερη από τις δύο αμοιβές, είτε την ποσοστιαία αμοιβή κατά τον Κώδικα Δικηγόρων είτε την αμοιβή κατά την ΚΥΑ<cite> 705/2006 Εφ Θεσσαλ</cite>.

Ο δικηγόρος δικαιούται αμοιβή για την σύνταξη αγωγής, αν συνέταξε ο ίδιος την αγωγή και αν υπέγραψε ο ίδιος την αγωγή<cite> 712/2008 Εφ Πατρ</cite>. Δεν δικαιούται αμοιβή αν μόνο την συνέταξε ή αν μόνο την υπέγραψε<cite> 712/2008 Εφ Πατρ</cite>.
Ο δικηγόρος δικαιούται αμοιβή για την σύνταξη έκθεσης για τον έλεγχο τίτλου ιδιοκτησίας ή την σύνταξη ιδιωτικών ή σχεδίων δημοσίων εγγράφων για κάθε είδους δικαιοπραξίες με μόνη την σύνταξη του εγγράφου<cite> 712/2008 Εφ Πατρ</cite>.

Για τις υποθέσεις ασφαλιστικών μέτρων (πχ αίτηση αναστολής εκτέλεσης, αίτηση αναστολής πλειστηριασμού, ανακοπή διόρθωσης κατασχετήριας έκθεσης), ο δικηγόρος δικαιούται αμοιβής<cite> νδ.3026/1954 αρ.114</cite><cite> 956/2007 ΑΠ</cite>.

Την αμοιβή του δικηγόρου οφείλει ο εντολέας του, που δεν συμπίπτει αναγκαστικά με τον κύριο της υπόθεσης<cite> 1167/2007 ΑΠ</cite>.
Ο δικηγόρος που ορίστηκε από άλλο δικηγόρο προς υπεράσπιση της υπόθεσης ή προς συμπαράσταση στην υπόθεση, βάσει συμφωνίας μεταξύ του αρχικού εντολέα και του αρχικά εντεταλμένου δικηγόρου που επέτρεπε την υποκατάσταση ή την συμπαράσταση, έχει δικαίωμα απευθείας αγωγής κατά του αρχικού εντολέα, χωρίς να ευθύνεται ο πρώτος εντολοδόχος δικηγόρος<cite> 140/2007 ΑΠ</cite>.

Ακόμη και σε εργολαβικό δίκης, ο δικηγόρος δικαιούται τις δαπάνες που κατέβαλε εξ ιδίων για την διεξαγωγή της δίκης<cite> 2015/2007 ΑΠ</cite>.

Η δικηγορική αμοιβή παράστασης στο δικαστήριο και σύνταξης προτάσεων, που αποτελεί απαίτηση του δικηγόρου κατά του εντολέα του, αρμόζει να περιλαμβάνεται στην επιδικασθείσα δικαστική δαπάνη, που αποτελεί απαίτηση του διαδίκου κατά του αντιδίκου του<cite> 2073/2007 ΑΠ</cite>.

Η προεισπραττόμενη δικηγορική αμοιβή, για την οποία εκδίδεται τετραπλότυπο γραμμάτιο του Δικηγορικού Συλλόγου, ορίζεται αποκλειστικά και μόνο από την ΚΥΑ περί καθορισμού ελάχιστων αμοιβών των δικηγόρων<cite> Πρακτικά 5ης ΓΣ 21-03-2007 ΕΣ (ολομ)</cite>.

Η αμοιβή του δικηγόρου αυξάνεται κατά 5% σε περίπτωση που εντολείς του είναι περισσότεροι του ενός, η αμοιβή όμως δεν μπορεί να υπερβεί το διπλάσιο της αμοιβής<cite> νδ.3026/1954 αρ.167</cite>.
Η διάταξη αυτή αναφέρεται σε περίπτωση αναγκαστικής ομοδικίας, ενώ στην απλή ομοδικία η αμοιβή ορίζεται σύμφωνα με τις επιμέρους απαιτήσεις κάθε διαδίκου<cite> 8653/1999 Εφ Αθ </cite>.

Η αμοιβή του δικηγόρου για σύνταξη αίτησης διαταγής πληρωμής υπολογίζεται με βάση το 1% του αιτούμενου κεφαλαίου, ακόμη και αν δεν πρόκειται για διαταγή πληρωμής βάσει πιστωτικού τίτλου (πχ βάσει σύμβασης αλληλόχρεου λογαριασμού)<cite> 1880/2005 ΑΠ</cite>.

Οι διατάξεις που αναφέρουν ότι οι πράξεις του δικηγόρου είναι άκυρες αν δεν περιλαμβάνουν ένσημο του Ταμείου Δικηγόρων είναι αντισυνταγματικές, και πρέπει να μην εφαρμόζονται<cite> 23/2007 Ειρ Νικ</cite>.

Σε διαδικασία αναγκαστικής απαλλοτρίωσης, αν ο ίδιος δικηγόρος παρασταθεί και στην συζήτηση προσωρινής και στην συζήτηση  οριστικής τιμής πρώτης προσφοράς, δικαιούται μόνο μία αμοιβή, γιατί πρόκειται για την ίδια υπόθεση<cite> 687/2006 ΑΠ</cite>.

Η αγωγή που συντάχθηκε και υπογράφθηκε από τον δικηγόρο χωρίς εντολή του πελάτη του, είναι αρχικά άκυρη αλλά μπορεί να ισχυροποιηθεί αργότερα από τον εντολέα<cite> 1614/2006 ΑΠ</cite>.

Ο δικηγόρος δικαιούται ξεχωριστή αμοιβή για την σύνταξη παραγγελίας προς επίδοση αγωγής, τριτανακοπής, εφέσεως και οποιασδήποτε άλλης πράξης μόνο αν δεν έχει συντάξει ο ίδιος το προς επίδοση έγγραφο<cite> νδ.3026/1954 αρ.134 παρ.2</cite><cite> 956/2008 Εφ Πατρών</cite><cite> 1117/2000 ΑΠ</cite>.

Ο δικαστής μπορεί να συνάγει τεκμήριο από το ότι συζητήθηκε ανακοπή για το ότι επιδόθηκε η σχετική αίτηση, και να επιδικάσει βάσει αυτού τα έξοδα επίδοσης στον δικηγόρο που τα επιβαρύνθηκε<cite> 712/2008 Εφ Πατρών</cite>.

Ο δικηγόρος δεν δικαιούται αμοιβής για τις εξωδικαστικές ενέργειες στις οποίες προέβει, αν επακολουθήσει αναγκαίως συναπτόμενη με αυτές δικαστική ενέργειά του<cite> Πράξη 108/2010 ΕΣ Τμήμα Ι</cite>.

Ο δικηγόρος δικαιούται αμοιβή για την σύνταξη επιταγής προς πληρωμή, για λήψη αντιγράφου εξ απογράφου, παραγγελία επίδοσης<cite>101/2004 Εφ Δωδ</cite>

<h3>Αμοιβή επί συμβιβασμού</h3>
Η αμοιβή του δικηγόρου για την σύμπραξη στην επίτευξη συμβιβασμού υπολογίζεται στο 5% επί της αξίας του αντικειμένου<cite> αρ.157 Α παρ.3 νδ.3026/1954</cite><cite> αρ.124 παρ.1 νδ.3026/1954</cite>.

Σε περίπτωση συμβιβασμού, ο δικηγόρος πέραν της αμοιβής για τον συμβιβασμό δικαιούται αμοιβής και για όλες τις διαδικαστικές ενέργειες στις οποίες  προέβη μέχρι τον συμβιβασμό<cite> 1400/2011 ΑΠ</cite>.

Για τον προσδιορισμό της αξίας του αντικειμένου της δίκης μετά από συμβιβασμό που έγινε με συνδρομή δικηγόρου, ως χρόνος προσδιορισμού της αξίας του αντικειμένου ορίζεται ο χρόνος παροχής των υπηρεσιών του δικηγόρου<cite> 1708/2007 ΑΠ</cite>.
<h3>Παραγραφή</h2>
Η απαίτηση του δικηγόρου περί αμοιβής του ή δαπανών για ενέργειές του επί δικών ξεκινά από το τέλος του έτους στο οποίο ενεργήθηκε από αυτόν η τελευταία διαδικαστική πράξη επί της δίκης<cite> αρ.190 νδ.3026/1954</cite> ή έπαυσε για οποιονδήποτε λόγο να εκπροσωπεί τον εντολέα του<cite> 42/1990 ΑΠ</cite>.

Η απαίτηση του δικηγόρου περί αμοιβής του ή δαπανών για ενέργειές του επί διοικητικών υποθέσεων ή εξώδικων ενεργειών ξεκινά από το τέλος του έτους στο οποίο ενεργήθηκε η σχετική πράξη<cite> αρ.190 νδ.3026/1964</cite> ή έπαυσε για οποιονδήποτε λόγο να εκπροσωπεί τον εντολέα του<cite> 42/1990 ΑΠ</cite>.

Λόγο παύσης της εκπροσώπησης του εντολέα του αποτελεί και η συνταξιοδότηση του δικηγόρου<cite> 8/2008 ΑΠ</cite>.

Η ένσταση περί παραγραφής πρέπει να αναφέρει με τρόπο σαφή κσι ορισμένο τα γεγονότα που την στηρίζουν και κυρίως τον χρόνο έναρξης της παραγραφής, και να περιλαμβάνει συγκεκριμένη αίτηση<cite> 192/2008 ΑΠ</cite>.

Επί δικών, η απαίτηση του δικηγόρου γεννάται για όλες τις επιμέρους αμοιβές του που αφορούν στην συγκεκριμένη δίκη από το χρονικό σημείο στο οποίο ενήργησε την τελευταία διαδικαστική πράξη του επί της δίκης, ή έπαυσε από οποιονδήποτε λόγο να εκπροσωπεί τον εντολέα του<cite> 42/1990 ΑΠ</cite>.
Από την ίδια ημέρα είναι δικαστικά επιδιώξιμη η αμοιβή του<cite> 42/1990 ΑΠ</cite>.
Επί δικών, η παραγραφή ξεκινά για όλες τις επιμέρους αμοιβές του δικηγόρου που αφορούν στην συγκεκριμένη δίκη από την ημέρα έναρξης της παραγραφής της τελευταίας διαδικαστικής πράξης του δικηγόρου επί της δίκης<cite> 42/1990 ΑΠ</cite>.

<ul>Η δικαστική δαπάνη οφείλει να περιλαμβάνει
<li>1) τα έξοδα που έγιναν και ήταν απαραίτητα για την διεξαγωγή της δίκης<cite> 2253/2009 Εφ Αθ</cite></li>
<li>2) την αμοιβή του δικηγόρου του νικήσαντος διαδίκου<cite> 2253/2009 Εφ Αθ</cite></li></ul>

Η δικαστική δαπάνη αποδίδεται στον διάδικο, και όχι στον δικηγόρο του<cite> 712/2008 Εφ Πατρ</cite>.

Οφειλόμενες αμοιβές
1) αμοιβή για σύνταξη επιταγής προς πληρωμή<cite> 139/2010 ΜΠρ Βερ</cite><cite> 65/2009 ΜΠρ Ροδ</cite><cite> 53/2009 ΜΠρ Ροδ</cite>
2) αντιγραφή εγγράφου<cite> νδ.3026/1954 αρ.136</cite><cite> 139/2010 ΜΠρ Βερ</cite><cite> 65/2009 ΜΠρ Ροδ</cite><cite> 53/2009 ΜΠρ Ροδ</cite>
3) σύνταξη αυτοτελούς παραγγελίας προς επίδοση<cite> νδ.3026/1954 αρ.134</cite><cite> 65/2009 ΜΠρ Ροδ</cite><cite> 53/2009 ΜΠρ Ροδ</cite>
4) σύνταξη εντολής προς εκτέλεση εκτελεστών τίτλων<cite> νδ.3026/1954 αρ.127 παρ.4</cite><cite>139/2010 ΜΠρ Βερ</cite><cite> 65/2009 ΜΠρ Ροδ</cite><cite> 53/2009 ΜΠρ Ροδ</cite>

158/2009 Εφ Δωδ
1) σύνταξη και υπογραφή αίτησης - κλήσης για συζήτηση <cite> νδ.3026/1954 αρ.106 παρ.4</cite><cite> 158/2009 Εφ Δωδ</cite>
αγορά παραστάσεων και μεγαρόσημα για τα αντίγραφα της αίτησης
2) σύνταξη και υπογραφή της παραγγελίας προς επίδοση της ως άνω κλήσης<cite> νδ.3026/1954 αρ.134 παρ.2</cite><cite>158/2009 Εφ Δωδ</cite>
3) σύνταξη και υπογραφή προτάσεων και προσθήκης<cite> αρ.100 νδ.3026/1954</cite><cite> αρ.103 νδ.3026/1954</cite><cite> αρ.107 νδ.3026/1954</cite><cite> 158/2009 Εφ Δωδ</cite>
4) παράσταση κατά την συζήτηση ανακοπής<cite> νδ.3026/1954 αρ.109</cite><cite> 158/2009 Εφ Δωδ</cite>
5) σύνταξη και υπογραφή παραγγελίας προς επίδοση απόφασης<cite> νδ.3026/1954 αρ.134 παρ.2</cite><cite> 158/2009 Εφ Δωδ</cite>
6) παράσταση προς σύνταξη και υπογραφή έκθεσης κατάθεσης
αγορά παράστασης και μεγαρόσημα για τα αντίγραφα
7) σύνταξη και υπογραφή της παραγγελίας προς επίδοση έφεσης
8) σύνταξη και υπογραφή αίτησης - κλήσης για συζήτηση έφεσης<cite> νδ.3026/1954 αρ.106 παρ.4</cite><cite>158/2009 Εφ Δωδ</cite>
9) σύνταξη και υπογραφή προτάσεων
10) παράσταση σε έφεση
11) έξοδα φωτοτύπισης εγγράφων

<div style="display:none">
<table>
<tbody>
<tr><td>Ι ΠΑΡΑΣΤΑΣΕΙΣ ΣΕ ΔΙΚΑΣΤΗΡΙΑ</td>                           <td></td></tr>
<tr><td>A' ΠΟΙΝΙΚΕΣ</td>                                           <td></td></tr>
<tr><td>1. Παραστάσεις στα Δικαστήρια</td>                         <td></td></tr>
<tr><td>1. Ενώπιον Πταισματοδικείου</td>                           <td>   80 €</td></tr>
<tr><td>2. Ενώπιον Μονομελούς Πλημ/κείου</td>                      <td>  117 €</td></tr>
<tr><td>3. Ενώπιον Τριμελούς Πλημ/κείου</td>                       <td>  214 €</td></tr>
<tr><td>4. Ενώπιον Εφετείου:</td>                                  <td></td></tr>
<tr><td>  α) επί πλημμελημάτων</td>                                <td>  491 €</td></tr>
<tr><td>  β) επί κακουργημάτων</td>                                <td>  983 €</td></tr>
<tr><td>  γ) επί κακουργημάτων (αιτ. αναστολής)</td>               <td>  491 €</td></tr>
<tr><td>5. Ενώπιον Πενταμελούς Εφετείου </td>                      <td>1.410 €</td></tr>
<tr><td>5α. Ενώπιον Πενταμελούς Εφετείου (αιτ. αναστολής)</td>     <td>  652 €</td></tr>
<tr><td>6. Ενώπιον Κακουργιοδικείου (Μ.Ο.Δ.)</td>                  <td>1.314 €</td></tr>
<tr><td>Ενώπιον Κακουργιοδικείου (Μ.Ο.Ε.)</td>                     <td>1.635 €</td></tr>
<tr><td>7. Ενώπιον Στρατοδικείου ή Ναυτοδικείου ή Αεροδικείου</td> <td></td></tr>
<tr><td>α) επί πλημμελημάτων</td>                                  <td>  224 €</td></tr>
<tr><td>β) επί κακουργημάτων</td>                                  <td>  588 €</td></tr>
<tr><td>8. Ενώπιον Αναθεωρητικού:</td>                             <td></td></tr>
<tr><td>α) επί πλημμελημάτων</td>                                  <td>  481 €</td></tr>
<tr><td>β) επί κακουργημάτων</td>                                  <td>  801 €</td></tr>
<tr><td>9. Ενώπιον του Αρείου Πάγου</td>                           <td></td></tr>
<tr><td>α) Αίτηση αναίρεσης κατ' αποφάσεως</td>                    <td></td></tr>
<tr><td>Πλημ/κείου και Εφετείου</td>                               <td>  534 €</td></tr>
<tr><td>β) Παράσταση για πλημμέλημα</td>                           <td>1.015 €</td></tr>
<tr><td>γ) Παράσταση για κακούργημα</td>                           <td>1.496 €</td></tr>
<tr><td>δ) Υπόμνημα επί αιτήσεως αναιρέσεως</td>                   <td>  406 €</td></tr>
<tr><td>10. Ενώπιον Συμβουλίου Πλημ/κών</td>                       <td>  235 €</td></tr>
<tr><td>11. Ενώπιον Συμβουλίου Εφετών</td>                         <td>  427 €</td></tr>
<tr><td>2. Παράσταση σε απολογία κατηγορουμένου</td>               <td></td></tr>
<tr><td>α) Ενώπιον ανακριτικού υπαλλήλου</td>                      <td>  144 €</td></tr>
<tr><td>β) Ενώπιον ανακριτού για πλημμέλημα</td>                   <td>  224 €</td></tr>
<tr><td>γ) Ενώπιον ανακριτού για κακούργημα</td>                   <td>  556 €</td></tr>
<tr><td>3. Παράσταση σε άλλες ανακριτικές πράξεις</td>             <td></td></tr>
<tr><td>α) Ενώπιον ανακριτικού υπαλλήλου</td>                      <td>  144 €</td></tr>
<tr><td> β) Ενώπιον ανακριτού</td>                                 <td>  224 €</td></tr>
<tr><td>4. Υπομνήματα</td>                                         <td></td></tr>
<tr><td>α) Κατά το στάδιο της προανάκρισης</td>                    <td>  107 €</td></tr>
<tr><td>β) Κατά το στάδιο της ανάκρισης</td>                       <td>  214 €</td></tr>
<tr><td>γ) Προς το Συμβούλιο Πλημ/κών</td>                         <td>  235 €</td></tr>
<tr><td>δ) Προς το Συμβούλιο Εφετών</td>                           <td></tr>
<tr><td>1) ως Συμβούλιο Α' Βαθμού</td>                             <td>  406 €</td></tr>
<tr><td>2) για την υποστήριξη εφέσεως κατά βουλεύματος</td>        <td>  406 €</td></tr>
<tr><td>ε) Επί αιτήσεως αναθεωρήσεως</td>                          <td>  406 €</td></tr>
<tr><td>5. Μηνύσεις - Αιτήσεις - Ενδικα μέσα</td>                  <td></td></tr>
<tr><td>α) Σύνταξη μήνυσης</td>                                    <td>  139 €</td></tr>
<tr><td>β) Σύνταξη αίτησης προς ποινικές αρχές</td>                <td>   85 €</td></tr>
<tr><td>γ) Σύνταξη αίτησης αναστολής της ποινής</td>               <td>  214 €</td></tr>
<tr><td>δ) Σύνταξη αίτησης χάριτος</td>                            <td>  374 €</td></tr>
<tr><td>ε) 'Εφεση κατά βουλεύματος</td>                            <td>  417 €</td></tr>
<tr><td>στ) 'Εφεση κατ' αποφάσεως Πλημ/κείου</td>                  <td>  144 €</td></tr>
<tr><td>ζ) Αίτηση ακύρωσης απόφασης Πλημ/κείου</td>                <td>  171 €</td></tr>
<tr><td>η) Αίτηση ακύρωσης απόφασης Εφετείου</td>                  <td>  171 €</td></tr>
<tr><td>Β' ΠΟΛΙΤΙΚΕΣ</td>                                          <td></td></tr>
<tr><td>ΕΙΡΗΝΟΔΙΚΕΙΟ</td>                                          <td></td></tr>
<tr><td>(Αξία αντικειμένου έως 12.000 €)</td>                      <td></td></tr>
<tr><td>α) Εργατικά</td>                                           <td></td></tr>
<tr><td>α) Αγωγή</td>                                              <td>   85 €</td></tr>
<tr><td>β) Παράσταση</td>                                          <td>   64 €</td></tr>
<tr><td>γ) Προτάσεις</td>                                          <td>   85 €</td></tr>
<tr><td>α1) Αιτήσεις</td>                                          <td></td></tr>
<tr><td>1. Για σύνταξη κάθε αίτησης</td>                           <td>   64 €</td></tr>
<tr><td>2. Παράσταση</td>                                          <td>   37 €</td></tr>
<tr><td>3. Προτάοεις</td>                                          <td>   64 €</td></tr>
<tr><td>β) Διαδικασία απόδοσης μισθίου</td>                        <td></td></tr>
<tr><td>(μηνιαίο μίσθωμα έως 450 €)</td>                           <td></td></tr>
<tr><td> 1. Αγωγή</td>                                             <td>   85 €</td></tr>
<tr><td> 2. Παράσταση</td>                                         <td>   54 €</td></tr>
<tr><td> 3. Προτάσεις</td>                                         <td>  107 €</td></tr>
<tr><td>β1) Αίτηση για έκδοση διαταγής απόδοσης μισθίου</td>       <td>  107 €</td></tr>
<tr><td> γ) Αυτοκινητικές διαφορές</td>                            <td></td></tr>
<tr><td> 1. Αγωγή</td>                                             <td>   43 €</td></tr>
<tr><td> 2. Παράσταση</td>                                         <td>   64 €</td></tr>
<tr><td> 3. Προτάοεις</td>                                         <td>   43 €</td></tr>
<tr><td> δ) Πίνακες Μηχανικών-Ιατρών-Μεσιτών κ.λ.π.</td>           <td></td></tr>
<tr><td> α) Αγωγή</td>                                             <td>   75 €</td></tr>
<tr><td> β) Παράσταση</td>                                         <td>   85 €</td></tr>
<tr><td> γ) Προτάσεις</td>                                         <td>   75 €</td></tr>
<tr><td> ε) Ασφαλιστικά μέτρα (νομής)</td>                         <td></td></tr>
<tr><td> 1. Αίτηση</td>                                            <td>   96 €</td></tr>
<tr><td> 2. Παράσταση</td>                                         <td>   96 €</td></tr>
<tr><td> 3. Αυτοψία</td>                                           <td>   96 €</td></tr>
<tr><td> 4. Σημείωμα</td>                                          <td>   96 €</td></tr>
<tr><td>στ) Ασφαλιστικά μέτρα γενικά:</td>                         <td></td></tr>
<tr><td> α) Αίτηση</td>                                            <td>   80 €</td></tr>
<tr><td> β) Παράσταση</td>                                         <td>   59 €</td></tr>
<tr><td> γ) Σημείωμα</td>                                          <td>   69 €</td></tr>
<tr><td>ζ) Mικροδιαφορές (αξία μέχρι 1.500 €)</td>                 <td>   64 €</td></tr>
<tr><td>η) Συγγενικά συμβούλια - Λογοδοσίες κ.λ.π.</td>            <td></td></tr>
<tr><td> 1. Αίτηση για σύγκληση Συγγενικού Συμβουλίου</td>         <td>   75 €</td></tr>
<tr><td> 2. Σύνταξη εκθέσεως επί λογοδοσιών</td>                   <td>   75 €</td></tr>
<tr><td> 3. Σύνταξη εκθέσεως επί δηλώσεων</td>                     <td>   75 €</td></tr>
<tr><td> 4. Δηλώσεις επί κατασχέσεων εις χείρας τρίτων</td>        <td>   75 €</td></tr>
<tr><td> 5. Αίτηση για την αντικατάσταση μεσεγγυούχου</td>         <td>   75 €</td></tr>
<tr><td> 6. Αίτηση για ένορκες βεβαιώσεις</td>                     <td>   75 €</td></tr>
<tr><td> 7. Παράσταση σε χειραφεσία, συγγενικά συμβούλια,
            λογοδοσίες, δηλώσεις</td>                              <td>   96 €</td></tr>
<tr><td> 8. Κάθε παράσταση</td>                                    <td>   96 €</td></tr>
<tr><td> θ) Διαδικασία πιστωτικών τίτλων</td>                      <td></td></tr>
<tr><td> 1. Αγωγή</td>                                             <td>   43 €</td></tr>
<tr><td> 2. Παράσταση</td>                                         <td>   69 €</td></tr>
<tr><td> 3. Προτάσεις</td>                                         <td>   54 €</td></tr>
<tr><td>ι) 1. Αίτηση για έκδοση διαταγής πληρωμής</td>             <td>   64 €</td></tr>
<tr><td>κ) Ανακοπές κάθε είδους</td>                               <td></td> €</tr>
<tr><td> 1. Ανακοπή</td>                                           <td>   64 €</td></tr>
<tr><td> 2. Παράσταση</td>                                         <td>   48 €</td></tr>
<tr><td> 3. Προτάσεις</td>                                         <td>   59 €</td></tr>
<tr><td>λ) Ανταγωγές γενικά</td>                                   <td>   48 €</td></tr>
<tr><td>μ) Παρεμβάσεις</td>                                        <td>   48 €</td></tr>
<tr><td>ν) Αιτήσεις διάφορες</td>                                  <td></td></tr>
<tr><td> 1. Σύνταξη αίτησης για θέματα μη ειδικώς αναφερόμενα 
            στον ΚωδΔικ</td>                                       <td>   80 €</td></tr>
<tr><td> 2. Παράσταση κατά τη συζήτηση τέτοιων αιτήσεων</td>       <td>   80 €</td></tr>
<tr><td> 3. Σύνταξη αίτησης προτίμησης ή ορισμού δικασίμου,
            αναβολής εκτέλεσης αποφάσεων περί εξώσεως,
            περί παροχής απογράφου, παρατάσεως προθεσμίας</td>     <td>   80 €</td></tr>
<tr><td> 4. Παράσταση κατά τη συζήτηση τέτοιων αιτήσεων</td>       <td>   80 €</td></tr>
<tr><td>ξ) Τακτική διαδικασία</td>                                 <td></td></tr>
<tr><td> 1. Σύνταξη αγωγής, παρέμβασης, τριτανακοπής</td>          <td>   69 €</td></tr>
<tr><td> 2. Προτάσεις</td>                                         <td>   59 €</td></tr>
<tr><td> 3. Παράσταση</td>                                         <td>   69 €</td></tr>
<tr><td> 4. Αίτηση για συντηρητική απόδειξη</td>                   <td>   69 €</td></tr>
<tr><td> 5. Αγωγή περί επιδείξεως εγγράφου</td>                    <td>   69 €</td></tr>
<tr><td> 6. Αίτηση για εξαίρεση πραγματογνώμονος</td>              <td>   69 €</td></tr>
<tr><td> 7. Γνωστοποίηση μαρτύρων</td>                             <td>   48 €</td></tr>
<tr><td> 8. Αιτήσεις προς τον Εισηγητή</td>                        <td>   48 €</td></tr>
<tr><td> 9. Κλήση προς μάρτυρα ή πραγματογνώμονα</td>              <td>   48 €</td></tr>
<tr><td> 10. Παράσταση κατά την εξέταση μάρτυρος</td>              <td>   85 €</td></tr>
<tr><td> 11. Παράσταση κατά την εξέταση μάρτυρος επί του
             επιδίκου</td>                                         <td>  129 €</td></tr>
<tr><td> 12. Παράσταση κατά τη δόση όρκου διαδίκου ή
             πραγματογνώμονος</td>                                 <td>   80 €</td></tr>
<tr><td> 13. Κλήση προς διάδικο</td>                               <td>   69 €</td></tr>
<tr><td> 14. Σύνταξη δηλώσεως επαγωγής ή αντεπαγωγής όρκου</td>    <td>   80 €</td></tr>
<tr><td> 15. Προτάσεις μετ' απόδειξη</td>                          <td>  117 €</td></tr>
<tr><td> 16. Παράσταση μετ' απόδειξη</td>                          <td>  107 €</td></tr>
<tr><td>ο) Εκουσία διαδικασία</td>                                 <td></td></tr>
<tr><td> α) Αίτηση</td>                                            <td>   69 €</td></tr>
<tr><td> β) Παράσταση</td>                                         <td>   69 €</td></tr>
<tr><td> γ) Προτάσεις</td>                                         <td>   59 €</td></tr>
<tr><td> Σε περίπτωση αντίθετων αγωγών συνεκδικαζομένων,
         ένα (1) γραμμάτιο</td>                     <td>           </td></tr>
<tr><td>ΜΟΝΟΜΕΛΕΣ ΠΡΩΤΟΔΙΚΕΙΟ</td>                  <td>           </td></tr>
<tr><td> (Αξία αντικειμένου από 12.001 έως 80.000 €)</td>          <td></td></tr>
<tr><td>Α) Διαδικασία Μισθωτικών διαφορών</td>                     <td></td></tr>
<tr><td> α) Οταν το μίσθωμα είναι από 451 μέχρι 585 €</td>         <td></td></tr>
<tr><td> 1. Αγωγή</td>                                             <td>  134 €</td></tr>
<tr><td> 2. Παράσταση</td>                                         <td>  102 €</td></tr>
<tr><td> 3. Προτάσεις</td>                                         <td>  102 €</td></tr>
<tr><td> β) Οταν το μίσθωμα είναι από 586 μέχρι 1.465 €</td>       <td></td></tr>
<tr><td> 1. Αγωγή</td>                                             <td>  171 €</td></tr>
<tr><td> 2. Παράσταση</td>                                         <td>  171 €</td></tr>
<tr><td> 3. Προτάσεις</td>                                         <td>  171 €</td></tr>
<tr><td> γ) Οταν το μίσθωμα είναι πάνω απο 1.466 €</td>            <td></td></tr>
<tr><td> 1. Αγωγή</td>                                             <td>  203 €</td></tr>
<tr><td> 2. Παράσταση</td>                                         <td>  268 €</td></tr>
<tr><td> 3. Προτάσεις</td>                                         <td>  268 €</td></tr>
<tr><td>Α1) Διαταγή απόδοσης μισθίου</td>                          <td>  139 €</td></tr>
<tr><td>Β) Ασφαλιστικά μέτρα (Γενικά)</td>                         <td></td></tr>
<tr><td> 1. Αίτηση</td>                                            <td>  107 €</td></tr>
<tr><td> 2. Παράσταση</td>                                         <td>  134 €</td></tr>
<tr><td> 3. Προτάσεις (σημείωμα)</td>                              <td>  102 €</td></tr>
<tr><td>Βα) Διατροφές κ.λ.π.</td>                                  <td></td></tr>
<tr><td> 1. Αίτηση</td>                                            <td>  134 €</td></tr>
<tr><td> 2. Παράσταση</td>                                         <td>  102 €</td></tr>
<tr><td> 3. Σημείωμα</td>                                          <td>  102 €</td></tr>
<tr><td>Γ) Εκουσία δικαιοδοσία</td>                                <td></td></tr>
<tr><td> 1. Αίτηση</td>                                            <td>  102 €</td></tr>
<tr><td> 2. Παράσταση</td>                                         <td>  102 €</td></tr>
<tr><td> 3. Προτάσεις</td>                                         <td>  117 €</td></tr>
</tbody>
</table>
</div>
</main>

  <footer role="contentinfo"><small>© Greek Law</small></footer>
</body>
</html>
