<!doctype html>
<html lang="el">
<head>
  <meta charset="utf-8">
  <title>Αδικοπραξία</title>
  <meta name="description"      content="Κερδίστε τη δίκη για την αδικοπραξία, με ασπίδα τη νομολογία">
  <meta name="robots"           content="archive, follow, index, snippet">
  <meta name="viewport"         content="initial-scale = 1">
  <meta name="format-detection" content="telephone = no">
  <link rel="stylesheet"        href="./stylesheets/greeklaw.css">
  <script async                 src="./javascripts/nav.js"></script>
</head>
<body>
  <header><a href="./">Greek Law</a></header>
  <nav role="navigation"></nav>
<main role="main">
<h1>Αδικοπραξία</h1>
Αν κάποιος ζημιώσει άλλον παράνομα και υπαίτια, έχει υποχρέωση να τον αποζημίωσει<cite> άρ.914 ΑΚ</cite>.

Απαραίτητα στοιχεία για το ορισμένο της αγωγής αποζημίωσης από αδικοπραξία είναι<ul>
<li>η ζημία του παθόντος<cite> 1312/2015 ΑΠ</cite><cite> 2143/2007 ΑΠ σκέψ.II</cite>, </li>
<li>η υπαιτιότητα του υπόχρεου<cite> 1312/2015 ΑΠ</cite><cite> 2143/2007 ΑΠ σκέψ.II</cite>, </li>
<li>η παράνομη συμπεριφορά του υπόχρεου σε αποζημίωση έναντι του ζημιωθέντος<cite> 1312/2015 ΑΠ</cite><cite> 2143/2007 ΑΠ σκέψ.II</cite>, </li>
<li>η ύπαρξη αιτιώδους συνάφειας μεταξύ της παράνομης συμπεριφοράς και της ζημίας<cite> 1312/2015 ΑΠ</cite><cite> 2143/2007 ΑΠ σκέψ.II</cite>.</li></ul>

Η αδικοπρακτική ευθύνη βασίζεται στην υπαιτιότητα<cite> 2143/2007 ΑΠ σκέψ.II</cite>.

Η υπαιτιότητα περιλαμβάνει τον δόλο και την αμέλεια<cite> 2143/2007 ΑΠ σκέψ.II</cite>.

Παράνομη ανθρώπινη συμπεριφορά είναι η αντίθεση σε προϋπάρχοντα επιτακτικό ή απαγορευτικό κανόνα δικαίου, γραπτό ή άγραφο<cite> 2143/2007 ΑΠ σκέψ.II</cite>.

Η παράνομη συμπεριφορά ως όρος της αδικοπραξίας μπορεί να συνίσταται σε θετική πράξη<cite> 1312/2015 ΑΠ</cite>.
Η παράνομη συμπεριφορά ως όρος της αδικοπραξίας μπορεί να συνίσταται και σε παράλειψη, αν κάποιος ήταν υποχρεωμένος σε πράξη από τον νόμο, ή τη δικαιοπραξία, ή από την καλή πίστη, κατά την κρατούσα κοινωνική αντίληψη, και παρέλειψε την πράξη<cite> 1312/2015 ΑΠ</cite>.

Αιτιώδης συνάφεια υπάρχει όταν η πράξη ή η παράλειψη του ευθυνόμενου προσώπου ήταν, κατά τα διδάγματα της κοινής πείρας, ικανή και μπορούσε αντικειμενικώς να επιφέρει, κατά τη συνηθισμένη και κανονική πορεία των πραγμάτων, το επιζήμιο αποτέλεσμα<cite> 1312/2015 ΑΠ</cite>.
Η κρίση του δικαστηρίου της ουσίας, ότι τα πραγματικά περιστατικά, τα οποία δέχθηκε ως αποδειχθέντα, επιτρέπουν το συμπέρασμα να θεωρηθεί κατά τα διδάγματα της κοινής πείρας ορισμένο γεγονός ως πρόσφορη αιτία της ζημίας, υπόκειται στον έλεγχο του Αρείου Πάγου, γιατί είναι κρίση νομική, αναγόμενη στην ορθή ή μη υπαγωγή από το δικαστήριο της ουσίας των διδαγμάτων της κοινής πείρας στην αόριστη νομική έννοια της αιτιώδους συνάφειας<cite> 1312/2015 ΑΠ</cite>.

Αν στην αγωγή δεν εκτίθεται με ακρίβεια η τέλεση της αδικοπραξίας από τον υπόχρεο στην καταβολή χρηματικής ικανοποίησης ή οι προϋποθέσεις θεμελίωσης αντικειμενικής ευθύνης από τον νόμο, και η πρόκληση της ηθικής βλάβης στον αιτούμενο, και δεν προσδιορίζεται το αιτούμενο χρηματικό ποσό, η αγωγή χρηματικής ικανοποίησης λόγω ηθικής βλάβης είναι αόριστη<cite> 265/2015 ΑΠ</cite>.

Στο δικόγραφο της αγωγής χρηματικής ικανοποίησης λόγω ηθικής βλάβης δεν απαιτείται να εκτίθενται τα προσδιοριστικά στοιχεία βάσει των οποίων θα καθορισθεί το ύψος της χρηματικής ικανοποίησης<cite> 265/2015 ΑΠ</cite>.
Τέτοια στοιχεία αποτελούν ο βαθμός του πταίσματος του αδικοπρακτήσαντος, η κοινωνική και οικονομική κατάσταση των διάδικων μερών, καθώς τα παραπάνω δύνανται να προκύψουν από τις αποδείξεις<cite> 265/2015 ΑΠ</cite>.

Για να γεννηθεί δικαίωμα αποζημίωσης από αδικοπραξία, δεν απαιτείται να αποτελεί η άδικη πράξη και ποινικό αδίκημα<cite> 838/2008 ΑΠ</cite>.

Δεν ευθύνεται σε αποζημίωση όποιος ζημίωσε άλλον<ul>
<li>αν δεν είχε συμπληρώσει το δέκατο έτος της ηλικίας του<cite> άρ.916 ΑΚ</cite>, ή</li>
<li>αν είχε συμπληρώσει το δέκατο έτος της ηλικίας του, αλλά όχι το δέκατο τέταρτο έτος, και ενήργησε χωρίς διάκριση<cite> άρ.917 εδ.1 ΑΚ</cite>, ή</li>
<li>αν είναι κωφάλαλος και ενήργησε χωρίς διάκριση<cite> άρ.917 εδ.2 ΑΚ</cite>, ή</li>
<li>αν δεν είχε συνείδηση των πράξεών του<cite> άρ.915 ΑΚ</cite>, ή</li>
<li>αν βρισκόταν σε ψυχική ή διανοητική διαταραχή που περιόριζε αποφασιστικά την κρίση και τη βούλησή του<cite> άρ.915 εδ.1 ΑΚ</cite>.
Αν η κατάσταση αυτή οφείλονταν σε χρήση οινοπνευματωδών ποτών ή παραπλήσιων μέσων, η κατάσταση πρέπει να είναι ανυπαίτια<cite> άρ.915 εδ.2 ΑΚ</cite>.</li></ul>

Αν η ζημία δεν μπορεί να καλυφθεί από αλλού, ο ως άνω μη ευθυνόμενος ζημιών μπορεί να καταδικασθεί από το δικαστήριο, μετά από εκτίμηση της κατάστασης των μερών, σε εύλογη αποζημίωση<cite> άρ.918 ΑΚ</cite>.

<h2>Προσβολή των χρηστών ηθών</h2>
Αν κάποιος ζημιώσει άλλον με πρόθεση και κατά τρόπο αντίθετο στα χρηστά ήθη, έχει υποχρέωση να τον αποζημιώσει<cite> άρ.919 ΑΚ</cite>.

Η αδικοπραξία κατ' άρ.919 ΑΚ μπορεί να συνιστά και αδικοπραξία κατ' άρ.914 ΑΚ<cite> 2/2008 ΑΠ Πλήρη.Ολομέλεια</cite>.

Κύριο γνώρισμα της κατ' άρ.919 ΑΚ αδικοπραξίας είναι η προσβολή των χρηστών ηθών από την πράξη του υπαιτίου, που επιχειρείται από πρόθεση, ή και από την παράλειψη του υπαιτίου<cite> 2/2008 ΑΠ Πλήρη.Ολομέλεια</cite>.

Η αντίθεση προς τα χρηστά ήθη εξετάζεται αντικειμενικά και σύμφωνα με την αντίληψη του υγιούς κατά το δίκαιο σκεπτόμενου μέσου κοινωνικού ανθρώπου<cite> 2/2008 ΑΠ Πλήρη.Ολομέλεια</cite>.

Η έννοια των χρηστών ηθών, ως προς το επιτρεπτό του επιδιωχθέντος σκοπού και των χρησιμοποιηθέντων μέσων, είναι νομική<cite> 2/2008 ΑΠ Πλήρη.Ολομέλεια</cite>.

Όσον αφορά την πρόθεση, δεν απαιτείται το πρόσωπο να ενήργησε τη ζημιογόνο πράξη ή παράλειψη προς τον αποκλειστικό σκοπό της βλάβης τρίτου, αλλά αρκεί και η περί της επελθούσας ζημίας θέλησή του, δηλαδή είναι επαρκές ότι τελούσε σε γνώση περί του ότι η εκδηλωθείσα συμπεριφορά του ήταν δυνατόν να προκαλέσει ζημία και παρόλα αυτά δεν απέσχε της πράξης ή παράλειψης από την οποία επήλθε η ζημία<cite> 2/2008 ΑΠ Πλήρη.Ολομέλεια</cite>.

<h2>Υποστήριξη ή διάδοση αναληθών ειδήσεων</h2>
Αν κάποιος, γνωρίζοντας ή υπαίτια αγνοώντας, υποστηρίζει ή διαδίδει αναληθείς ειδήσεις που εκθέτουν σε κίνδυνο την πίστη, το επάγγελμα ή το μέλλον άλλου, έχει την υποχρέωση να τον αποζημιώσει<cite> άρ.920 ΑΚ</cite>.

Προϋποθέσεις εφαρμογής του άρ.920 ΑΚ είναι<ul>
<li>η υποστήριξη ή διάδοση αναληθών ειδήσεων<cite> 2/2008 ΑΠ Πλήρη.Ολομέλεια</cite>, και</li>
<li>η γνώση ή υπαίτια άγνοια της αναλήθειας<cite> 2/2008 ΑΠ Πλήρη.Ολομέλεια</cite>, και</li>
<li>οι διαδόμενες ή υποστηριζόμενες αναληθείς ειδήσεις εκθέτουν ουσιωδώς και πραγματικά σε κίνδυνο το επάγγελμα ή την πίστη φυσικού ή νομικού προσώπου, ή το μέλλον του<cite> 2/2008 ΑΠ Πλήρη.Ολομέλεια</cite>, και</li>
<li>η ύπαρξη περιουσιακής ζημίας, αιτιωδώς προκαλούμενης από την έκθεση σε κίνδυνο ενός από τα παραπάνω αγαθά<cite> 2/2008 ΑΠ Πλήρη.Ολομέλεια</cite>.</li></ul>.

Γνώση ή υπαίτια άγνοια της αναλήθειας υπάρχει όταν αυτός που υποστηρίζει ή διαδίδει αναληθείς ειδήσεις γνωρίζει ή υπαίτια, δηλαδή από αμέλεια, αγνοεί την αναλήθεια<cite> 2/2008 ΑΠ Πλήρη.Ολομέλεια</cite>.

Κίνδυνος κατά του επαγγέλματος ή της πίστης φυσικού ή νομικού προσώπου είναι ο κίνδυνος κατά της καλής γνώμης και υπόληψης που έχουν οι τρίτοι γι' αυτό σχετικά με την οικονομική και επαγγελματική του κατάσταση<cite> 2/2008 ΑΠ Πλήρη.Ολομέλεια</cite>.

Το μέλλον του φυσικού ή νομικού προσώπου, κατ' άρ.920 ΑΚ, συνίσταται στην οικονομική και επαγγελματική του βελτίωση<cite> 2/2008 ΑΠ Πλήρη.Ολομέλεια</cite>.

<h2>Αποζημίωση επί προσβολής της προσωπικότητας</h2>
Αν προσβληθεί η προσωπικότητα φυσικού προσώπου ή η φήμη νομικού προσώπου από παράνομη και υπαίτια πράξη του προσβάλλοντος, και εξαιτίας της προσβολής αυτής επήλθε οποιαδήποτε προσβολή της προσωπικότητας ή βλάβη της φήμης, μπορεί να επιδικασθεί χρηματική ικανοποίηση<cite> 2/2008 ΑΠ Πλήρη.Ολομέλεια</cite><cite> άρ.57 ΑΚ</cite><cite> άρ.59 ΑΚ</cite><cite> άρ.299 ΑΚ</cite><cite> άρ.914 ΑΚ</cite><cite> άρ.932 ΑΚ</cite>.

Για την επιδίκαση της χρηματικής αυτής ικανοποίησης αρκεί κάθε είδος υπαιτιότητας, από δόλο ή από αμέλεια<cite> 2/2008 ΑΠ Πλήρη.Ολομέλεια</cite>.

<h2>Αποθετική ζημία</h2>
Για να είναι ορισμένη η απαίτηση αποθετικής ζημίας, η αγωγή πρέπει να αναφέρει πραγματικά περιστατικά που να πιθανολογούν τη μελλοντική ζημία του ενάγοντα και θα καταστήσουν δυνατή στον δικαστή την εκτίμηση της πιθανότητας επέλευσης της ζημίας<cite> 869/2013 ΑΠ</cite>.

<h2>Αθέτηση σύμβασης</h2>
Η αθέτηση σύμβασης δεν αποτελεί αδικοπραξία<cite> 980/2014 Εφ.ΑΘηνών</cite>.
Η αθέτηση σύμβασης αποτελεί παράνομη πράξη, η οποία ρυθμίζεται από τις διατάξεις περί παροχής (αδυναμία παροχής, υπερημερία οφειλέτη, πλημμελή εκπλήρωση της σύμβασης)<cite> 980/2014 Εφ.Αθηνών</cite>.
Αν η αθέτηση της σύμβασης αποτελεί ταυτόχρονα και παράβαση των συναλλακτικών ηθών (πχ. προσβολή της αρχής της εμπιστοσύνης του κοινού στους προμηθευτές), γεννάται δικαίωμα αποζημίωσης από αδικοπραξία<cite> 980/2014 Εφ.ΑΘηνών</cite>.

<h2>Αδικοπραξία από παροχή υπηρεσιών</h2>
Αποζημίωση οφείλει και ο πάροχος υπηρεσιών αν παράνομα και υπαίτια προκάλεσε ζημία ή ηθική βλάβη στον αποδοχέα των υπηρεσιών<cite> ν.2251/1994 άρ.8</cite>.
Αν ο αποδοχέας των υπηρεσιών σύναψε τη σύμβαση ως μέρος της επαγγελματικής του δραστηριότητας, δεν προστατεύεται με τις συγκεκριμένες διατάξεις<cite> 3884/2006 Εφ.Αθηνών</cite><cite> 414/2013 Μον.Πρ.Λαμίας</cite>.

<h2>Αδυναμία συμψηφισμού</h2>
Δεν επιτρέπεται συμψηφισμός έναντι απαίτησης από αποζημίωση λόγω αδικοπραξίας, αν η ενέργεια του υπόχρεου σε αποζημίωση είναι δόλια<cite> άρ.450 ΑΚ</cite><cite> 838/2008 ΑΠ</cite>, χωρίς να είναι απαραίτητο η αδικοπραξία του υπόχρεου να συνιστά ποινικό αδίκημα<cite> άρ.450 ΑΚ</cite><cite> 838/2008 ΑΠ</cite>.

<h2>Αδυναμία επίσχεσης</h2>
Δεν επιτρέπεται επίσχεση έναντι απαίτησης από αποζημίωση λόγω αδικοπραξίας, αν η ενέργεια του υπόχρεου σε αποζημίωση είναι δόλια<cite> άρ.327 AK</cite><cite> άρ.450 ΑΚ</cite><cite> 838/2008 ΑΠ</cite>, χωρίς να είναι απαραίτητο η αδικοπραξία του υπόχρεου να συνιστά ποινικό αδίκημα<cite> άρ.327 AK</cite><cite> άρ.450 ΑΚ</cite><cite> 838/2008 ΑΠ</cite>.

<h2>Παραγραφή</h2>
<h3>Παραγραφή απαίτησης αποζημίωσης από προσβολή στην προσωπικότητα</h3>
Η απαίτηση αποζημίωσης λόγω ηθικής βλάβης από προσβολή στην προσωπικότητα υπόκειται σε εικοσαετή παραγραφή<cite> 726/2015 ΑΠ</cite>.
Η παραγραφή αρχίζει από την ημέρα της προσβολής<cite> 647/2011 ΑΠ</cite>.

<h3>Παραγραφή σε εξακολουθητική ζημία</h3>
Αν η ζημία είναι εξακολουθητική, δεν αναγεννάται και η αξίωση αποζημίωσης εξακολουθητικά<cite> 28/2010 ΑΠ</cite>.
Η αξίωση αποζημίωσης γεννάται εξαρχής για όλη τη ζημία, συμπεριλαμβάνουσας και της μέλλουσας, από τη στιγμή που η πράξη άρχισε να αναδίδει επιζήμιες συνέπειες, αν η ζημία μπορεί να προβλεφθεί κατά τη συνήθη πορεία των πραγμάτων<cite> 28/2010 ΑΠ</cite>.
Από τη στιγμή της γέννησης της αξίωσης, αν δεν υπάρχει κώλυμα περί την άσκηση της αγωγής, αρχίζει να τρέχει και η παραγραφή για την όλη ζημία<cite> 28/2010 ΑΠ</cite>.

Αν υπάρχει αδικοπραξία, και η όλη ζημία, θετική και αποθετική, παρούσα ή μέλλουσα, είναι προβλεπτή κατά τη συνήθη πορεία των πραγματών, και είναι δυνατή η δικαστική της επιδίωξη, γεννάται υπέρ του ζημιωθέντος αξίωση αποζημίωσης για την όλη ζημία από τη στιγμή εκδήλωσης του ζημιογόνου γεγονότος<cite> 2143/2007 ΑΠ σκέψ.III</cite>.

Αν υπάρχει αδικοπραξία, η παραγραφή της αξίωσης είναι πενταετής<cite> 2143/2007 ΑΠ σκέψ.III</cite>.

Αν υπάρχει αδικοπραξία, η παραγραφή αρχίζει να τρέχει για όλες τις ζημίες, θετική και αποθετική, παρούσα ή μέλλουσα, ενιαίως<cite> 2143/2007 ΑΠ σκέψ.III</cite>.
  
Αν υπάρχει αδικοπραξία, η παραγραφή αρχίζει από τότε που ο ζημιωθείς έλαβε γνώση των πρώτων επιζήμιων συνεπειών και του υπόχρεου προς αποζημίωση<cite> 2143/2007 ΑΠ σκέψ.III</cite>.

Για την έναρξη της παραγραφής, ως γνώση της ζημίας θεωρείται η γνώση των επιζήμιων συνεπειών της πράξεως, χωρίς να απαιτείται και η γνώση της ακριβούς έκτασης της ζημίας ή του ποσού της αποζημίωσης<cite> 28/2010 ΑΠ</cite>.

<h2>Συκοφαντική δυσφήμηση</h2>
Ενημερωθείτε για το πότε στοιχειοθετείται <a href="./συκοφαντική-δυσφήμηση.html">συκοφαντική δυσφήμηση</a> και για τη δυνατότητα άσκησης <a href="./συκοφαντική-δυσφήμηση.html#αγωγή-βάσει-συκοφαντικής-δυσφήμησης">αγωγής βάσει συκοφαντικής δυσφήμησης</a>.

<h2>Ψευδής καταμήνυση</h2>
Ενημερωθείτε για το πότε στοιχειοθετείται <a href="./ψευδής-καταμήνυση.html">ψευδής καταμήνυση</a>.
  
<h2>Ψευδορκία</h2>
Ενημερωθείτε για το πότε στοιχειοθετείται <a href="./ψευδορκία.html">ψευδορκία</a>.

<h2>Απάτη</h2>
Ενημερωθείτε για το πότε στοιχειοθετείται <a href="./απάτη.html">απάτη</a>.

<h2>Ευθύνη νομικού προσώπου</h2>
Το νομικό πρόσωπο ευθύνεται από τις πράξεις ή τις παραλείψεις των οργάνων που το αντιπροσωπεύουν, αν η πράξη ή η παράλειψη έγινε κατά την εκτέλεση των καθηκόντων που τους είχαν ανατεθεί και δημιουργεί υποχρέωση αποζημίωσης<cite> 1312/2015 ΑΠ</cite><cite> άρ.71 εδ.1 ΑΚ</cite>.
Αν η πράξη ή η παράλειψη του αρμοδίου οργάνου είναι υπαίτια και παράγει υποχρέωση αποζημίωσης, ευθύνεται και το αρμόδιο όργανο εις ολόκληρον με το νομικό πρόσωπο<cite> 1312/2015 ΑΠ</cite><cite> άρ.71 εδ.2 ΑΚ</cite>.
Δηλαδή, το καταστατικό όργανο έχει πρόσθετη μετά του νομικού προσώπου υποχρέωση, ανεξάρτητη, ωστόσο, αυτής του νομικού προσώπου<cite> 1312/2015 ΑΠ</cite>.

Επί ανώνυμης εταιρείας, οι διοικούντες αυτήν δεν έχουν μεν προσωπική υποχρέωση για χρέη της εταιρείας, είναι όμως δυνατή η ευθύνη των διοικούντων την εταιρεία προσωπικώς από αδικοπραξία κατά το άρ.914 ΑΚ, αφού η αρχή της μη ευθύνης των διοικούντων ανώνυμη εταιρεία κάμπτεται και δεν ισχύει όταν υπάρχει πταίσμα αυτών από αδικοπραξία, βάσει των γενικών αρχών (άρ.914 ΑΚ), οπότε υφίσταται ευθύνη τους<cite> 1312/2015 ΑΠ</cite>.

<h2>Ηθική αυτουργία σε άδικη πράξη</h2>
<h3>Ηθική αυτουργία κατ' άρ.46 παρ.1 περ.α ΠΚ</h3>
Η αντικειμενική υπόσταση της ηθικής αυτουργία σε άδικη πράξη, κατ' άρ.46 παρ.1 περ.α ΠΚ, στοιχειοθετείται όταν:<ul>
<li>o κατηγορούμενος προκάλεσε στον αυτουργό την απόφαση να τελέσει ορισμένη πράξη<cite> 318/2011 ΑΠ Ποιν.Τμ.</cite><cite> 755/2014 ΑΠ Ποιν.Τμ.Συμβούλιο</cite>, και</li>
<li>η πράξη αυτή συγκροτεί την αντικειμενική υπόσταση ορισμένου εγκλήματος<cite> 755/2014 ΑΠ Ποιν.Τμ.Συμβούλιο</cite> (άδικη πράξη<cite> 318/2011 ΑΠ Ποιν.Τμ.</cite>), και</li>
  <li><ul>
  <li>ο αυτουργός τέλεσε την πράξη<cite> 755/2014 ΑΠ Ποιν.Τμ.Συμβούλιο</cite>, ή</li>
  <li>ο αυτουργός επιχείρησε πράξη που περιέχει τουλάχιστον αρχή εκτέλεσης της άδικης πράξης<cite> 318/2011 ΑΠ Ποιν.Τμ.</cite>.</li></ul></li></ul>

Η πρόκληση της απόφασης μπορεί να γίνει με οποιονδήποτε τρόπο, καθώς ο νόμος δεν ορίζει<cite> 755/2014 ΑΠ Ποιν.Τμ.Συμβούλιο</cite>, αρκεί να παρήγαγε στον αυτουργό την απόφαση να τελέσει την άδικη πράξη<cite> 318/2011 ΑΠ Ποιν.Τμ.</cite>.

Ενδεικτικά, η απόφαση μπορεί να προκλήθηκε<ul>
<li>με συμβουλή<cite> 318/2011 ΑΠ Ποιν.Τμ.</cite><cite> 755/2014 ΑΠ Ποιν.Τμ.Συμβούλιο</cite>, </li>
<li>με απειλή<cite> 318/2011 ΑΠ Ποιν.Τμ.</cite>, </li>
<li>με υπόσχεση<cite> 318/2011 ΑΠ Ποιν.Τμ.</cite>, </li>
<li>με χορήγηση αμοιβής<cite> 318/2011 ΑΠ Ποιν.Τμ.</cite>, </li>
<li>με χορήγηση άλλων ανταλλαγμάτων<cite> 318/2011 ΑΠ Ποιν.Τμ.</cite>, </li>
<li>με πρόκληση οποιασδήποτε πλάνης<cite> 318/2011 ΑΠ Ποιν.Τμ.</cite>, </li>
<li>με εκμετάλλευση οποιασδήποτε πλάνης<cite> 318/2011 ΑΠ Ποιν.Τμ.</cite>, </li>
<li>με πειθώ<cite> 318/2011 ΑΠ Ποιν.Τμ.</cite><cite> 755/2014 ΑΠ Ποιν.Τμ.Συμβούλιο</cite>, </li>
<li>με φορτικότητα<cite> 318/2011 ΑΠ Ποιν.Τμ.</cite><cite> 755/2014 ΑΠ Ποιν.Τμ.Συμβούλιο</cite>, </li>
<li>με προτροπές<cite> 755/2014 ΑΠ Ποιν.Τμ.Συμβούλιο</cite>, </li>
<li>με παρακίνηση<cite> 755/2014 ΑΠ Ποιν.Τμ.Συμβούλιο</cite>, </li>
<li>με παρόρμηση<cite> 755/2014 ΑΠ Ποιν.Τμ.Συμβούλιο</cite>, </li>
<li>με ενθάρρυνση<cite> 755/2014 ΑΠ Ποιν.Τμ.Συμβούλιο</cite>, </li>
<li>με παραινέσεις<cite> 755/2014 ΑΠ Ποιν.Τμ.Συμβούλιο</cite>, </li>
<li>με εκμετάλλευση της επιβολής στον φυσικό αυτουργό, λόγω υπηρεσιακής εξάρτησης<cite> 755/2014 ΑΠ Ποιν.Τμ.Συμβούλιο</cite>.</li></ul>

Η υποκειμενική υπόσταση της ηθικής αυτουργίας σε άδικη πράξη, κατ' άρ.46 παρ.1 περ.α ΠΚ, στοιχειοθετείται όταν:<ul>
<li>ο κατηγορούμενος έχει συνείδηση ότι παρήγαγε στον φυσικό αυτουργό την απόφαση να τελέσει την άδικη πράξη<cite> 318/2011 ΑΠ Ποιν.Τμ.</cite>, και</li>
<li>ο κατηγορούμενος έχει συνείδηση της ορισμένης πράξης στην οποία παρακινεί τον φυσικό αυτουργό<cite> 318/2011 ΑΠ Ποιν.Τμ.</cite>.</li></ul>

Δηλαδή απαιτείται δόλος του ηθικού αυτουργού, δηλαδή ηθελημένη πρόκληση της απόφασης για τη διάπραξη από τον άλλο της αντικειμενικής υπόστασης ορισμένου εγκλήματος με θέληση, γνώση και αποδοχή της συγκεκριμένης εγκληματικής πράξης<cite> 755/2014 ΑΠ Ποιν.Τμ.Συμβούλιο</cite>.

<h3>Ηθική αυτουργία κατ' άρ.46 παρ.1 περ.β ΠΚ</h3>
Άμεση συνέργεια σε τελούμενο από άλλον άδικη πράξη, κατ' άρ.46 παρ.1 περ.β ΠΚ, υπάρχει όταν ο κατηγορούμενος παρείχε άμεση συνδρομή στον φυσικό αυτουργό κατά τη διάρκεια της κύριας πράξης και κατά την εκτέλεση αυτής από τον αυτουργό, έτσι ώστε, χωρίς τη συνδρομή του κατηγορουμένου, να μην ήταν δυνατή με βεβαιότητα η διάπραξη της άδικης πράξης κάτω από τις περιστάσεις που τελέστηκε<cite> 318/2011 ΑΠ Ποιν.Τμ.</cite>.
"Άμεσος συνεργός" είναι εκείνος που, με πρόθεση, παρέχει άμεση συνδρομή στον αυτουργό κατά την εκτέλεση και τη διάρκεια της κύριας πράξης κατά τέτοιο τρόπο ώστε, χωρίς αυτή τη συνδρομή, δεν θα ήταν με βεβαιότητα δυνατή η τέλεση του εγκλήματος υπό τις περιστάσεις που διαπράχθηκε, ενώ ο δόλος του άμεσου συνεργού περιλαμβάνει τη θέληση για άμεση υποστήριξη του εκτελούντος την κύρια πράξη και τη γνώση της συγκεκριμένης πράξης, στην οποία παρέχει τη συνδρομή του, καθώς και ότι η τελευταία παρέχεται κατά την εκτέλεση της ίδιας πράξης<cite> 755/2014 ΑΠ Ποιν.Τμ.Συμβούλιο</cite>.

<h3>Συρροή ή κατ' εξακολούθηση έγκλημα</h3>  
Το αν περισσότερες πράξεις του ίδιου ατόμου θεωρούνται ως ένα κατ' εξακολούθηση έγκλημα ή αν πρόκειται για πραγματική συρροή καταλείπεται στην κρίση του δικαστηρίου της ουσίας<cite> 308/2016 ΑΠ Ποιν.Τμ.</cite>.
</main>
  <footer role="contentinfo"><small>© Greek Law</small></footer>
</body>
</html>
