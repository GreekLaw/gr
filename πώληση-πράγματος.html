<html lang="el">
<head>
  <meta charset="utf-8">
  <title>Πώληση πράγματος</title>
  <meta name="description"      content="Τεκμηριωμένες απαντήσεις για την πώληση πράγματος">
  <meta name="robots"           content="archive, follow, index, snippet">
  <meta name="viewport"         content="initial-scale = 1">
  <meta name="format-detection" content="telephone = no">
  <link rel ="stylesheet"       href   ="./stylesheets/greeklaw.css">
</head>
<body>
  <header><a href="./index.html">Greek Law</a></header>
  <nav role="navigation"></nav>
<main role="main">
<h1>Πώληση πράγματος</h1>

<ul><li>Συστατικά στοιχεία της πώλησης</li>
    <li>Κίνδυνος τυχαίας καταστροφής και τροπή κινδύνου</li>
    <li>Δικαιώματα του  αγοραστή όταν ο πωλητής δεν εκπληρώνει καθόλου την υποχρέωσή του</li>
        <ul><li>Μη εκπλήρωση λόγω αδυναμίας παροχής</li>
            <li>Ευθύνη του πωλητή από νομικό ελάττωμα</li>
            <li>Μη εκπλήρωση λόγω υπερημερίας</li>
            <li>Παραγραφή</li>
        </ul>
    </li>Δικαιώματα του αγοραστή όταν ο πωλητής εκπληρώνει πλημμελώς την υποχρέωσή του</li>
         <ul><li>Πότε υπάρχει πραγματικό ελάττωμα ή έλλειψη συνομολογημένης ιδιότητας</li>
             <li>Ειδικά η αντικατάσταση, υπαναχώρηση και μείωση του τιμήματος</li>
             <li>Παραγραφή</li>
        </ul>
    <li>Ευθύνη εγγυητή έναντι αγοραστή</li>
    <li>Περιπτώσεις μειωμένων δικαιωμάτων του αγοραστή</li>
    <ul><li>Δικαιώματα του πωλητή</li>
        <li>Παραγραφή</li>
    </ul>
    <li>Έξοδα της πώλησης</li>
    <li>Πώληση ακινήτου</li>
    </ul>

<h2>Συστατικά στοιχεία της πωλησης</h2>
<ul>Ο πωλητης αναλαμβάνει:
<li>Την μεταβίβαση στον αγοραστή της κυριότητας κάποιου πράγματος ή δικαιώματος<cite> 513 ΑΚ</cite> και </li>
<li>Την παράδοση στον αγοραστή του πράγματος<cite> 513 ΑΚ</cite>.</li>
</ul>
Ο αγοραστής αναλαμβάνει να πληρώσει το συμφωνημένο τίμημα<cite> 513 ΑΚ</cite>.
<h2>Πώς πρέπει να γίνεται η μεταβίβαση και παράδοση από τον πωλητή;</h2>
Το πράγμα που πωλείται πρέπει να είναι ελεύθερο από δικαιώματα τρίτου (νομικά ελαττώματα) κατά τη μεταβίβαση και να παραδίδεται με τις συνομολογημένες ιδιότητες και χωρίς πραγματικά ελαττώματα<cite> 514, 534 ΑΚ</cite>.
<h2>Κίνδυνος τυχαίας καταστροφής και τροπή κινδύνου</h2>
Το πράγμα, εφόσον έχει φυσική υπόσταση, ενδέχεται να καταστραφεί ή να χειροτερέψει από τυχαίο περιστατικό, και τον κίνδυνο αυτό φέρει ανα πάσα στιγμή μόνο ένα από τα μέρη της σύμβασης. Ο νόμος ορίζει ότι το μέρος που φέρει τον κίνδυνο φέρει επίσης τα βάρη και παίρνει τα ωφελήματα του πράγματος. Από τη στιγμή δε που ο αγοραστής παίρνει τα ωφελήματα, οφείλει και τόκους για το τίμημα, αν αυτό δεν πιστώθηκε.
<ul>Αρχικά, τον κίνδυνο φέρει ο πωλητής. Ο κίνδυνος τρέπεται στον αγοραστή:
<li>Με την παράδοση του πράγματος, ή και μόνο με την μεταγραφή ακινήτου, αν αυτή προηγηθεί της παράδοσης. Αυτό ισχύει και επί πώλησης υπό διαλυτική αίρεση</li>
<li>Με την παράδοση του πράγματος για αποστολή, όταν το πράγμα αποστέλεται με αίτηση του αγοραστή σε τόπο διαφορετικό από τον τόπο εκπλήρωσης της παροχής</li>
<li>Με την πλήρωση της αναβλητικής αίρεσης που έχει συμφωνηθεί στην πώληση<cite> 522, 523, 524, 525, 529, 532 ΑΚ</cite>.</li>
</ul>
<h2>Δικαιώματα του αγοραστή όταν ο πωλητής δεν εκπληρώνει καθόλου την υποχρέωσή του</h2>
Ο πωλητής δεν εκπληρώνει τις υποχρεώσεις του όταν δεν παραδίδει ή δεν μεταβιβάζει το πράγμα ή δικαίωμα<cite> 513 ΑΚ</cite>.
<h3>Μη εκπλήρωση λόγω αδυναμίας παροχής</h3>
Η αδυναμία παροχής μπορεί να είναι φυσική αδυναμία (πχ καταστροφή, απώλεια ή δήμευση του πράγματος με ευθύνη του πωλητή) ή νομική αδυναμία (το πράγμα φέρει δικαίωμα τρίτου, δηλ. νομικό ελάττωμα).
<h3>Ευθύνη του πωλητή από νομικό ελάττωμα</h3>
Ο πωλητής δεν ευθύνεται για το νομικό ελαττώμα που υπάρχει κατά τον χρόνο της πώλησης αν ο αγοραστής το γνώριζε. Ανεξάρτητα της γνώσης του αγοραστή, ο πωλητής ευθύνεται πάντα για την υποθήκη, την προσημείωση, την κατάσχεση και το ενέχυρο<cite> 515 ΑΚ</cite>.
Ο πωλητής έχει υποχρέωση να πληροφορήσει τον αγοραστή για τις νομικές σχέσεις του αντικειμένου της πώλησης, ιδίως για τα όρια, τα δικαιώματα και τα βάρη πάνω στο ακίνητο και να παραδώσει όσα αποδεικτικά έγγραφα των δικαιωμάτων του κατέχει<cite> 519 ΑΚ</cite>.
Το βάρος απόδειξης νομικών ελαττωμάτων βαρύνει τον αγοραστή<cite> 517 ΑΚ</cite>.
Αν ο πωλητής δεν εκπληρώνει τις υποχρεώσεις του λόγω αδυναμίας παροχής από γεγονός για το οποίο ευθύνεται ο πωλητής,
ο αγοραστής έχει δικαίωμα
<ol><li>να ζητήσει την καταβολή της παροχής που ήδη κατέβαλε, κατά τον αδικαιολόγητο πλουτισμό, ή</li>
<li>να ζητήσει αποζημίωση, ή</li>
<li>να υπαναχωρήσει από την πώληση<cite> 380, 382, 383, 516 ΑΚ</cite></li>
</ol>
<h3>Μη εκπλήρωση λόγω υπερημερίας</h3>
</blockquote>
<ol>Αν ο πωλητής δεν εκπληρώνει τις υποχρεώσεις του λόγω υπερημερίας του, ο αγοραστής πρέπει να τάξει εύλογη προθεσμία για εκπλήρωση, δηλώνοντας ότι μετά την πάροδό της αποκρούει την παροχή. Αν η προθεσμία περάσει άπρακτη ή μέσα σ΄ αυτή  γίνει μερική εκπλήρωση που δεν δικαιολογεί την συνέχεια της πώλησης,  
ο αγοραστής έχει δικαίωμα
<li>να απαιτήσει αποζημίωση για την μη εκπλήρωση ή</li>
<li>να υπαναχωρήσει από την πώληση</li>
</ol><cite> 380, 382, 383, 516 ΑΚ</cite>
<h2>Δικαιώματα του αγοραστή όταν ο πωλητής εκπληρώνει πλημμελώς την υποχρέωσή του</h2>
Εφόσον η παράδοση και η μεταβίβαση έγινε νόμιμα, ο πωλητής ευθύνεται μόνο αν το πράγμα έχει κάποιο πραγματικό ελάττωμα ή δεν φέρει τις συμφωνημένες ιδιότητες (πλημμελής εκπλήρωση).
<h3>Πότε υπάρχει πραγματικό ελάττωμα ή έλλειψη συνομολογημένης ιδιότητας</h3>
Όταν το πράγμα που παραδίδεται δεν ανταποκρίνεται στη σύμβαση, και ιδίως:
<ol><li>δεν ανταποκρίνεται στην περιγραφή, το δείγμα ή υπόδειγμα που πρότεινε ο πωλητής</li>
<li>δεν είναι κατάλληλο για το σκοπό της σύμβασης, ιδίως για την ειδική χρήση</li>
<li>δεν είναι κατάλληλο για τη συνήθως προοριζόμενη χρήση των πραγμάτων</li>
<li>δεν έχει την ποιότητα ή απόδοση που προσδοκά εύλογα ο αγοραστής από πράγμα της ίδιας κατηγορίας.
Εδώ λαμβάνονται υπόψη οι δημόσιες δηλώσεις του πωλητή, του παραγωγού ή του αντιπροσώπου, ιδίως στο πλαίσιο της σχετικής διαφήμισης ή επισήμανσης, εκτός αν ο πωλητής δεν γνώριζε και δεν οφειλε να γνωρίζει τη δήλωση</li>
<li>η εγκατάσταση απότελεί μέρος της σύμβασης και πραγματοποιήθηκε από τον πωλητή πλημμελώς ή η πλημμελής εγκατάσταση από τον αγοραστή οφείλεται στην παράλειψη παροχής σωστών οδηγιών από τον πωλητή.</li>
<li>αν ο πωλητής ακινήτου διαβεβαίωσε τον αγοραστή ότι το ακίνητο έχει ορισμένη έκταση, ευθύνεται για συνομολογημένη ιδιότητα</li>
<li>αν το πράγμα έχει κάποια νομική ατέλεια που δεν αποτελεί δικαίωμα τρίτου 
(πχ αυθαίρετη οικοδομή, αυθαίρετο κατασκεύασμα επί ακινήτου) αυτό συνιστά πραγματικό ελάττωμα<cite> Ολ. ΑΠ 29/1990, ΑΠ 1291/2000</cite>
</li>
</ol>
Πραγματικό ελάττωμα ή έλλειψη ιδιότητας που διαπιστώνεται εντός έξι μηνών από την παράδοση τεκμαίρεται ότι υπήρχε κατά την παράδοση, εκτός αν αυτό δεν συμβιβάζεται με τη φύση του πράγματος, του ελαττώματος ή της έλλειψης.
</cite>
<cite> 535, 536, 537, 550 ΑΚ</cite>
Αν κατά την τροπή του κινδύνου το πράγμα παρουσιάζει πραγματικό ελάττωμα ή του λείπει ιδιότητα ο αγοραστής έχει δικαίωμα να απαιτήσει:
<ol><li>Διόρθωση του πράγματος, ή</li>
<li>Αντικατάσταση του πράγματος, ή</li>
<li>Μείωση του τιμήματος, ή</li>
<li>Υπαναχώρηση, και</li>
<li>Σωρευτικά με ένα από τα άνωτέρω δικαιώματα, αποζημίωση για την ζημία που δεν καλύπτεται από αυτό, ή</li>
<li>Διαζευκτικά με τα ανωτέρω αποζημίωση για την μη εκπλήρωση της σύμβασης</li>
</ol>
Τα παραπάνω δικαιώματα δεν γεννιούνται αν το ελάττωμα ή η έλλειψη ήταν γνωστά στον αγοραστή κατά την σύναψη της πώλησης ή κατά την ανεπιφύλακτη παραλαβή του πράγματος. Δεν γεννιούνται επίσης αν το ελάττωμα ή η έλλειψη ευθύνεται σε υλικά που χορήγησε ο αγοραστής<cite> 537, 545 ΑΚ</cite>.
Για να γεννηθεί το δικαίωμα διόρθωσης, πρέπει αυτή να είναι είναι δυνατή, να μην απαιτεί δυσανάλογες δαπάνες και το πράγμα να μην καταστράφηκε, χειροτέρεψε εξαιτίας του πραγματικού ελαττώματος<cite> 540 εδ. 1, 548 ΑΚ, 198/1998 ΕφΠειρ</cite>.
Για να γεννηθεί το δικαίωμα αντικατάστασης, πρέπει αυτή να είναι είναι δυνατή και να μην απαιτεί δυσανάλογες δαπάνες.
Για να γεννηθεί το δικαίωμα υπαναχώρησης πρέπει το πραγματικό ελάττωμα να μην είναι επουσιώδες, ή η έλλειψη της έκτασης του ακινήτου που βεβαίωσε ο πωλητής να είναι τόση ώστε ο αγοραστής να μην έχει συμφέρον στην σύμβαση.
Για να καταργηθεί το δικαίωμα αποζημίωσης (σωρευτική ή διαζευκτική), πρέπει η ιδιότητα να υπήρχε κατά την σύναψη της σύμβασης, αλλά να έλλειψε πριν την τροπή του κινδύνου χωρίς υπαιτιότητα του πωλητή, ή το πράγμα να καταστράφηκε ή να χειροτέρεψε εξαιτίας του πραγματικού ελαττώματος<cite> 544 ΑΚ</cite>
Κάθε νέο πραγματικό ελάττωμα ή έλλειψη ιδιότητας που ανακύπτει δίνει εκ νέου στον αγοραστή το δικαίωμα επιλογής από τα ανωτέρω δικαιώματα<cite> 541 ΑΚ</cite>.
<cite> 540, 541, 543, 544, 545, 548, 550 ΑΚ</cite>
Μεταξύ των δικαιωμάτων αυτών, ο αγοραστής μπορεί να επιλέξει ένα μόνο. Η επιλογή του είναι αμετάκλητη και μπορεί να γίνει με εξώδικη δήλωση ή αγωγή<cite> 1069/1979 ΑΠ</cite><cite> 789/1993 ΠΠρ Θεσσαλ</cite>.
<h4>Ειδικά η αντικατάσταση, υπαναχώρηση, μείωση του τιμήματος</h4>
Ο πωλητής οφείλει να αντικαταστήσει το πράγμα σε εύλογο χρόνο και χωρίς σημαντική ενόχληση του αγοραστή. Δικαίωμα αντικατάστασης έχει και ο πωλητής, εφόσον η άσκησή του δεν έιναι ασύμφορη για τον αγοραστή.
<hr>Επί αντικατάστασης του πράγματος ή υπαναχώρησης λόγω πραγματικού ελαττώματος ή έλλειψης ιδιότητας, ο αγοραστής έχει υποχρέωση να αποδώσει το πράγμα ελεύθερο από κάθε βάρος που του προσέθεσε ο ίδιος καθώς και τα ωφελήματα που αποκόμισε. Ο πωλητής επιστρέφει το τίμημα με τόκο, τα έξοδα της πώλησης, καθώς και όσα ο αγοραστής δαπάνησε για το πράγμα<cite> 540 εδ.β, 546 εδ.α, 547 ΑΚ</cite>.
<hr>Η αντικατάσταση ή η υπαναχώρηση για το κύριο πράγμα περιλαμβάνει και το  παρεπόμενο, ακόμη και αν ορίστηκε ιδιαίτερο τίμημα γι' αυτό<cite> 552 ΑΚ</cite>.
<hr>Όταν πουλήθηκαν περισσότερα πράγματα και μερικά μόνο είναι ελαττωματικά ή  δεν έχουν τη συνομολογημένη ιδιότητα, το δικαίωμα αντικατάστασης ή υπαναχώρησης περιορίζεται σ' αυτά, ακόμα και αν ορίσθηκε ενιαίο τίμημα  για όλα. Επέκταση του δικαιώματος σε όλο το σύνολο χωρεί μόνο αν τα  πράγματα πουλήθηκαν αθρόα ή ως σύνολο και εκείνα που έχουν το ελάττωμα  δεν μπορούν να αποχωριστούν από τα υπόλοιπα χωρίς να ζημιωθεί ο ένας από τους συμβαλλομένους.<cite> 551 ΑΚ</cite>
<hr>Όταν οι πωλητές ή αγοραστές είναι περισσότεροι, το δικαίωμα  αντικατάστασης ασκείται από όλους και κατά όλων. Η απόσβεση του  δικαιώματος για έναν από τους συμβαλλομένους αποσβένει το δικαίωμα και  για τους υπόλοιπους.

Αντίθετα, το δικαίωμα μείωσης του τιμήμητος  ασκείται από τον καθένα ή κατά του καθενός συμμέτρως.
Το ίδιο ισχύει  και αν ο πωλητής ή ο αγοραστής κληρονομηθεί από πολλούς<cite> 553, 396 ΑΚ</cite>.
Το δικαστήριο μπορεί, κρίνοντας ότι οι περιστάσεις δεν την δικαιολογούν,  να μην επιδικάσει την αιτηθείσα υπαναχώρηση αλλά μόνο μείωση ή  αντικατάσταση.
<cite> 542,  549 ΑΚ</cite>
Η υπαναχώρηση δεν απαιτείται να γίνει με εξώδικη δήλωση, μπορεί να γίνει και με την αγωγή<cite> ΑΠ 617/1990</cite><cite> 179/2005 Εφ Δωδ</cite>.
<hr>Σε περίπτωση υπαναχώρησης, μετά από αίτηση του δανειστή, το δικαστήριο μπορεί να επιδικάσει εύλογη αποζημίωση<cite> 387 ΑΚ</cite>. Η αποζημίωση αυτή δεν ταυτίζεται με το πλήρες διαφέρον σε σχέση με την τιμή που πλήρωσε ο δανειστής σε τρίτο, και λαμβάνεται υπόψη μόνο η πραγματική ζημία<cite>832/2004 Εφ Λαρ</cite><cite>1145/1989 Εφ Αθ</cite>.
<h4>Ειδικά η αποζημίωση για την μη εκπλήρωση της σύμβασης</h4>
Η αποζημίωση λόγω μη εκπλήρωσης της σύμβασης περιλαμβάνει
<ol><li>την θετική ζημία <cite>509/2003 ΕφΠατρ</cite>και</li>
<li>το διαφυγόν κέρδος<cite>509/2003 ΕφΠατρ</cite><cite> 244/2005 Πολ Πρ Λάρισας</cite></li>
</ol>
Στην θετική ζημία περιλαμβάνονται, ενδεικτικά, το καταβληθέν τίμημα, τα συμβολαιογραφικά έξοδα, ο φόρος μεταβίβασης, η αμοιβή δικηγόρου και μηχανικού κλπ<cite> 244/2005 Πολ Πρ Λάρισας</cite>.
<hr>Η θετική ζημία περιλαμβάνει και την αξίωση για επιστροφή τυχόν προκαταβληθέντος τιμήματος<cite>509/2003 Εφ Πατρ</cite><cite>2784/1986 ΕφΑθ</cite>.
<hr>Στην αποθετική ζημία λογίζεται ποσό ίσο με την αντικειμενική αξία, κατά τον χρόνο άσκησης της αγωγής,  του ακινήτου, το οποίο θα είχε στην κυριότητά του ο αγοραστής αν δεν υπήρχε το νομικό ελάττωμα<cite> 244/2005 Πολ Πρ Λάρισας</cite>.
<h3>Παραγραφή</h3>
Τα δικαιώματα του αγοραστή λόγω πραγματικού ελαττώματος ή έλλειψης συνομολογημένης ιδιότητας παραγράφονται μετά την πάροδο πέντε ετών για τα ακίνητα και δύο ετών για τα κινητά<cite> 554 ΑΚ</cite>.
Η παραγραφή αρχίζει από την παράδοση του πράγματος στον αγοραστή, ακόμα και αν ο αγοραστής ανακάλυψε το ελάττωμα ή την έλλειψη της ιδιότητας αργότερα.
Αν συμφωνήθηκε προθεσμία ευθύνης του πωλητή για ελάττωμα ή έλλειψη συνομολογημένης ιδιότητας, αυτό σε περίπτωση αμφιβολίας σημαίνει ότι η παραγραφή για τα ελαττώματα ή τις ελλείψεις που εκδηλώθηκαν εντός της προθεσμίας αρχίζει από τη στιγμή που εκδηλώθηκαν<cite> 555 εδ. α</cite><cite> 556 ΑΚ</cite>.
Ο χρόνος που διαρκεί η συντηρητική απόδειξη που ζήτησε ο αγοραστής διακόπτει την παραγραφή<cite> 555 εδ.β ΑΚ</cite>.
Ο πωλητής δεν μπορεί να επικαλεστεί την παραγραφή των προηγούμενων άρθρων αν απέκρυψε ή αποσιώπησε με δόλο το ελάττωμα ή την έλλειψη της συνομολογημένης ιδιότητας<cite> 557 ΑΚ</cite>.
Ο αγοραστής μπορεί και μετά την εκπλήρωση του χρόνου της παραγραφής να ασκήσει με ένσταση τα δικαιώματά του από το ελάττωμα ή την έλλειψη της συνομολογημένης ιδιότητας, εφόσον ειδοποίησε γι' αυτά τον πωλητή μέσα στον χρόνο της παραγραφής<cite> 558 ΑΚ</cite>.
Σε περίπτωση διαδοχικών πωλήσεων, η παραγραφή των δικαιωμάτων του τελικού πωλητή, που ευθύνεται για πραγματικό ελάττωμα ή έλλειψη συνομολογημένης ιδιότητας, κατά του προηγούμενου πωλητή λόγω του ελαττώματος ή της έλλειψης αρχίζει από τότε που ικανοποιήθηκε ο αγοραστής, εκτός αν προηγήθηκε τελεσίδικη δικαστική απόφαση κατά του τελικού πωλητή, οπότε η παραγραφή αρχίζει από την τελεσιδικία της απόφασης αυτής. Κατά τα λοιπά εφαρμόζονται για την παραγραφή οι διατάξεις των άρθρων 554 έως 558<cite> 560 ΑΚ</cite>.
Ανάλογα εφαρμόζονται και οι διατάξεις σε περίπτωση αναγωγής εναντίον κάθε προηγούμενου πωλητή του ίδιου πράγματος.
<h2>Ευθύνη εγγυητή έναντι αγοραστή</h2>
Ο αγοραστής έχει έναντι του εγγυητή (είτε εγγυήθηκε ο πωλητής είτε τρίτος) τα δικαιώματα που απορρέουν από τη δήλωση της εγγύησης σύμφωνα με τους όρους που περιέχονται σε αυτήν ή τη σχετική διαφήμιση, χωρίς να παραβλάπτονται τα δικαιώματά του που πηγάζουν από το νόμο<cite> 559 ΑΚ</cite>.
<h2>Περιπτώσεις μειωμένων δικαιωμάτων του αγοραστή</h2>
Ο αγοραστής έχει δικαίωμα μόνο σε μείωση του τιμήματος αν 
<ul>το πράγμα εξ ολοκλήρου ή σε μεγάλο μέρος καταστράφηκε ή χάθηκε ή χειροτέρεψε ουσιωδώς από τυχαίο περιστατικό ή</li>
<li>το πράγμα μεταποιήθηκε ή εκποιήθηκε εξ ολοκλήρου ή σε μεγάλο μέρος από τον αγοραστή.</li>
</ul>
Η καταστροφή, η απώλεια και η χειροτερευση είναι τυχαία όταν δεν οφείλονται σε υπαιτιότητα του πωλητή ή του αγοραστή<cite> 1191/2006 ΑΠ</cite>.
Η καταστροφή του πράγματος περιλαμβάνει την απώλεια. Η απώλεια περιλαμβάνει την δήμευση<cite> 198/1998 ΕφΠειρ</cite>.
<h2>Δικαιώματα του πωλητή</h2>
Αν τέθηκε όρος ο πωλητής να διατηρήσει την κυριότητα μέχρι να αποπληρωθεί το τίμημα, σε περίπτωση αμφιβολίας λογίζεται ότι η μεταβίβαση γίνεται μόλις αποπληρωθεί το τίμημα. Αν στην περίπτωση αυτή ο αγοραστής καταστεί υπερήμερος, ο πωλητής μπορεί να απαιτήσει το τίμημα ή να υπαναχωρήσει από την πώληση, ασκώντας τα δικαιώματά του από την κυριότητα<cite> 532 ΑΚ</cite>.
Αν ο πωλητής εκπληρώσει πλήρως τις υποχρεώσεις του και πιστώσει το τίμημα, δεν έχει δικαίωμα υπαναχώρησης λόγω καθυστέρησης του τιμήματος<cite> 531 ΑΚ</cite>.
Επί αμφιβολίας για την αγοραία ή χρηματιστηριακή τιμή, αυτή είναι η μέση τιμή της αγοράς ή του χρηματιστηρίου κατά τον χρόνο και τόπο εκπλήρωσης της παροχής.
Αν το τίμημα ορίστηκε κατά βάρος, επι αμφιβολίας νοείται το καθαρό βάρος.
Όταν οι πωλητές ή αγοραστές είναι περισσότεροι, το δικαίωμα αντικατάστασης ασκείται από όλους και κατά όλων. Η απόσβεση του δικαιώματος για έναν από τους συμβαλλομένους αποσβένει το δικαίωμα και για τους υπόλοιπους.
Αντίθετα, το δικαίωμα μείωσης του τιμήμητος ασκείται από τον καθένα ή κατά του καθενός συμμέτρως.
Το ίδιο ισχύει και αν ο πωλητής ή ο αγοραστής κληρονομηθεί από πολλούς<cite> 553, 396 ΑΚ</cite>.
<h2>Έξοδα της πώλησης</h2>
Ο πωλητής βαρύνεται με τα εξοδα παράδοσης του πράγματος, ιδίως ζύγισμα, μέτρηση, αρίθμηση.
Ο αγοραστής βαρύνεται με
<ol><li>τα έξοδα της παραλαβής και αποστολής σε τόπο διαφορετικό από τον τόπο εκπλήρωσης.</li>
<li>τις δαπάνες που κατέβαλε για το πράγμα ο πωλητής μετά την τροπή του κινδύνου αλλά πριν την παράδοση του πράγματος. Οι αναγκαίες δαπάνες ζητούνται κατά τις διατάξεις της εντολής και οι μη αναγκαίες κατά την διοίκηση αλλοτρίων.</li>
<li>τα έξοδα της μεταγραφής ακινήτου ή δικαιώματος σε ακίνητο.</li>
</ol>
Τα έξοδα και τέλη που απαιτούνται για την έγγραφη κατάρτιση της σύμβασης βαρύνουν εξίσου και τα δύο μέρη<cite> 526, 527, 528 ΑΚ</cite>.
<h2>Πώληση ακινήτου</h2>
Η πώληση ακινήτου γίνεται, επί ποινή ακυρότητας, με συμβολαιογραφικό έγγραφο<cite> 1033, 159, 180 ΑΚ</cite>.
</main>

  <footer role="contentinfo"><small>© Greek Law</small></p></footer>
  <script async src="./javascripts/nav.js"></script>
</body>
</html>
