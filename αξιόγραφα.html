<!doctype html>
<html lang="el">
<head>
  <meta charset="utf-8">
  <title>Αξιόγραφα</title>
  <meta name="description"      content="Κερδίστε τη δίκη για τα αξιόγραφα, με ασπίδα τη νομολογία">
  <meta name="robots"           content="archive, follow, index, snippet">
  <meta name="viewport"         content="initial-scale = 1">
  <meta name="format-detection" content="telephone = no">
  <link rel="stylesheet"        href="./stylesheets/greeklaw.css">
  <script async                 src="./javascripts/nav.js"></script>
</head>
<body>
  <header><a href="./">Greek Law</a></header>
  <nav role="navigation"></nav>

<main role="main">
<h1>Αξιόγραφo</h1> είναι κάθε ιδιωτικο έγγραφο στo οποίο ενσωματώνεται ιδιωτικό περιουσιακό δικαίωμα (ενοχικό, εμπράγματο ή συμμετοχικό)<cite> 887/2002 Εφ.Αθηνών</cite>.

Στα αξιόγραφα περιλαμβάνονται:<ul>
<li>η <a href="./επιταγή.html">επιταγή</a>,</li>
<li>η <a href="./συναλλαγματική.html">συναλλαγματική</a>,</li>
<li>το γραμμάτιο εις διαταγή,</li>
<li>τα εμπορικά αξιόγραφα εις διαταγή (εμπορική εντολή πληρωμής, <a href="#χρεωστικό-ομόλογο">χρεωστικό ομόλογο</a>, αποθετήριο, ενεχυρόγραφο),</li>
<li>τα ανώνυμα χρεόγραφα της κεφαλαιαγοράς (ανώνυμα χρεόγραφα, μετοχές)</li>.</ul>

<h2>Διαταγή πληρωμής</h2>
<h3>Επί τιμολογίων πώλησης - δελτίων αποστολής</h3>
Διαταγή πληρωμής μπορεί να εκδοθεί και βάσει τιμολογίου - δελτίου αποστολής, αρκεί να υπάρχει η υπογραφή του οφειλέτη<cite> 1479/2007 Εφ.Θεσσαλονίκης</cite>.

Η υπογραφή αποτελείται από τη μονογραφή και την αναγραφή του ονόματος με αλφαβητικούς χαρακτήρες. Δεν αρκεί η μονογραφή του οφειλέτη<cite> 788/2006 Εφ.Θεσσαλονίκης</cite>. Το όνομα μπορεί να τίθεται συντμημένο, όχι όμως και το επώνυμο<cite> 21/2009 Ειρ.Πειραιώς</cite>.

Η υπογραφή του οφειλέτη δεν απαιτείται να υπάρχει και επί των τιμολογίων πώλησης, αρκεί να υπάρχει αυτή επί του δελτίου αποστολής κάτω από το πεδίο "Ο παραλήπτης"<cite> 9505/1995 Πολ.Πρ.Αθηνών</cite>.
Αν ο οφειλέτης ισχυριστεί ότι η υπογραφή δεν ανήκει στον ίδιο, ο δανειστής φέρει το βάρος απόδειξης του ότι η υπογραφή ανήκει στον οφειλέτη<cite> 1479/2007 Εφ.Θεσσαλονίκης</cite>.

Κατά μια άποψη, αν η υπογραφή τίθεται από πληρεξούσιο, δεν απαιτείται η απόδειξη της πληρεξουσιότητας με έγγραφο<cite> 13978/1988 Εφ.Αθηνών</cite><cite> εμμέσως 1601/1992 Εφ.Αθηνών</cite><cite> 557/2000 Μον.Πρ.Λάρισας DSAnet</cite><cite> αναιρεμένη 147/2005 Εφ.Καλαμάτας</cite>.
Κατ' άλλη άποψη, αν η υπογραφή τίθεται από πληρεξούσιο, η πληρεξουσιότητα πρέπει να αποδεικνύεται με έγγραφο που θα κατατίθεται μαζί με την αίτηση για έκδοση διαταγής πληρωμής<cite> 1480/2007 ΑΠ</cite>.

Αν η υπογραφή τίθεται από τρίτο ως αντιπρόσωπο, και στην αίτηση για έκδοση διαταγής πληρωμής δεν επισυνάπτεται έγγραφο που να αποδεικνύει την εντολή ή την πληρεξουσιότητα προς τον τρίτο, και εκδοθεί διαταγή πληρωμής, τότε η διαταγή πληρωμής είναι απαράδεκτη<cite> 872/2017 ΑΠ</cite>.
Η σχετική έλλειψη αποτελεί διαδικαστικό απαράδεκτο της διαταγής πληρωμής<cite> 872/2017 ΑΠ</cite>.
Η σχετική διαταγή πληρωμής δύναται να ακυρωθεί, μετά από ανακοπή του καθ' ου η αίτηση<cite> 872/2017 ΑΠ</cite><cite> άρ.632 ΚΠολΔ</cite><cite> άρ.633 ΚΠολΔ</cite>.
Η ακύρωση της διαταγής πληρωμής λόγω διαδικαστικού απαραδέκτου απαγγέλλεται ανεξάρτητα από την ύπαρξη της απαίτησης και τη δυνατότητα να αποδειχθεί αυτή με άλλα μέσα<cite> 872/2017 ΑΠ</cite><cite> 10/1997 ΑΠ Ολομέλεια</cite>.

Η πληρεξουσιότητα πρέπει να αποδεικνύεται από έγγραφο αν αυτό ορίζει ρητά ο νόμος για τη συγκεκριμένη πληρεξουσιότητα, ή αν η δικαιοπραξία στην οποία αφορά η πληρεξουσιότητα είναι τυπική, οπότε και η πληρεξουσιότητα πρέπει να περιβληθεί τον ίδιο τύπο, εκτός αν συνάγεται κάτι άλλο<cite> 1305/2009 ΑΠ</cite><cite> αρ.217 παρ.2 ΑΚ</cite>.
Η σύμβαση αφηρημένης υπόσχεσης ή αναγνώρισης χρέους πρέπει να καταρτίζεται εγγράφως, και τον ίδιο τύπο πρέπει να έχει και η σχετική πληρεξουσιότητα για να είναι έγκυρη<cite> 1305/2009 ΑΠ</cite><cite> αρ.873 ΑΚ</cite><cite> αρ.217 παρ.2 ΑΚ</cite>. 

Βάσει μόνο φορτωτικής δεν είναι έγκυρη η έκδοση διαταγής πληρωμής<cite> 8/2008 Ειρ.Τρίπολης</cite>.

<h3>Επί τιμολογίων ή αποδείξεων παροχής υπηρεσιών</h3>
Κατά μια άποψη, μπορεί να εκδοθεί διαταγή πληρωμής με μόνο το στέλεχος του τιμολογίου παροχής υπηρεσιών, παρότι δεν υπάρχει επί του εγγράφου η υπογραφή του προσώπου που έλαβε τις υπηρεσίες<cite> 9/2008 Ειρ.Αργαλάστης (η εκπλήρωση της σύμβασης αποδεικνύονταν από εμπορικά βιβλία)</cite>.
Κατ' άλλη άποψη, πρέπει να αποδεικνύεται η κατάρτιση σύμβασης παροχής υπηρεσιών, καθώς και η εκτέλεση του έργου <cite>474/2006 Ειρ.Αθηνών (κρίνοντας κατά πιθανολόγηση επί του νομικού ζητήματος)</cite>.

Αποδεικτική δύναμη έχουν και οι μεμονωμένες σελίδες εμπορικών βιβλίων<cite> 9/2008 Ειρ.Αργαλάστης</cite>.

Το απόσπασμα εμπορικών βιβλίων τράπεζας για αλληλόχρεο λογαριασμό, που προέρχεται από το ηλεκτρονικό αρχείο της τράπεζας και φέρει την υπογραφή του αρμόδιου υπαλλήλου, αποτελεί πρωτότυπο έγγραφο και έγκυρο αποδεικτικό μέσο<cite> 81/2007 Μον.Πρ.Ρόδου</cite>.

Ο αγοραστής που κατέβαλε το τίμημα μέσω επιταγής, δεν επακολούθησε όμως η παροχή του πωλητή, μπορεί να αιτηθεί την μεσεγγύηση των επιταγών μέχρι την έκδοση απόφασης για την επιστροφή των επιταγών<cite> 1541/2002 Μον.Πρ.Κατερίνης</cite>.

Βάσει αλληλόχρεου λογαριασμού δύναται να εκδοθεί διαταγή πληρωμής<cite> 343/2012 ΑΠ</cite>.

<h2>Χρεωστικό ομόλογο</h2>
Το χρεωστικό ομόλογο είναι είδος αξιογράφου, το οποίο εκδίδεται από έμπορο<cite> νδ.17-7/13-8-1932 αρ.76 εδ.β</cite>.
Στο χρεωστικό ομόλογο περιλαμβάνεται και η υποσχετική επιστολή<cite> 4314/2001 Εφ.Αθηνών</cite>.

<h3>Στοιχεία εγκυρότητας χρεωστικού ομολόγου</h3>
Στοιχεία εγκυρότητας του εμπορικού χρεωστικού ομολόγου είναι<ol>
<li>ρήτρα σε διαταγή,</li>
<li>υπόσχεση πληρωμής ορισμένου ποσού,</li>
<li>υπογραφή εκδότη.</li></ol>

<h3>Μεταβίβαση με οπισθογράφηση</h3>
Το χρεωστικό ομόλογο μεταβιβάζεται με οπισθογράφηση<cite> 576/2002 Ειρ.Θεσσαλονίκης</cite>.

<h3>Προβαλλόμενες ενστάσεις</h3>
Ο οφειλέτης από εμπορικό χρεωστικό ομόλογο<cite> 763/1997 Εφ.Κρήτης</cite> μπορεί να αντιτάξει, κατά του κατόχου, μόνο<ol>
<li>ενστάσεις που αφορούν το κύρος της δήλωσής του επί του αξιογράφου,</li>
<li>ενστάσεις που συνάγονται από το περιεχόμενο του εγγράφου, ή</li>
<li>ενστάσεις που έχει απευθείας κατά του κατόχου (όχι πχ. ενστάσεις του έναντι επόμενου οπισθογράφου αν αυτός δεν είναι ο κομιστής)<cite> νδ.17-07-1923 αρ.78 παρ.2</cite><cite> 576/2002 Ειρ.Θεσσαλονίκης</cite><cite> 763/1997 Εφ.Κρήτης</cite><cite> 881/1979 Εφ.Θεσσαλονίκης</cite><cite> 1181/1979 Εφ.Αθηνών</cite>.</li></ol>

Το χρεωστικό ομόλογο αποτελεί πιστωτικό τίτλο<cite> 9415/1999 Μον.Πρ.Θεσσαλονίκης</cite>.
Η υποσχετική επιστολή αποτελεί χρεωστικό ομόλογο<cite> 4314/2001 Εφ.Αθηνών</cite>.
Η υποσχετική επιστολή (promissory letter, που εκδόθηκε για διεθνή συναλλαγή) αποτελεί αφηρημένη υπόσχεση χρέους και όχι χρεωστικό ομόλογο<cite> 23351/2001 Μον.Πρ.Θεσσαλονίκης</cite>.
Επειδή η υποχρέωση δεν προκύπτει άμεσα από τον τίτλο, αλλά πηγάζει από άλλη προϋπάρχουσα αιτία, η σχετική υποσχετική επιστολή δεν είναι πιστωτικός τίτλος κατά την έννοια που απαιτούν οι διατάξεις περί πιστωτικών τίτλων. Άρα η σχετική ανακοπή εκδικάζεται κατά την τακτική διαδικασία <cite> 23351/2001 Μον.Πρ.Θεσσαλονίκης</cite>.

Η υποσχετική επιστολή ενσωματώνει αναιτιώδη ενοχή, δηλαδή ενοχή έγκυρη ανεξάρτητα από την αιτία έκδοσης της επιστολής. Ο δανειστής δεν απαιτείται να αποδείξει την ύπαρξη και το θεμιτό της αιτίας της ενοχής, αρκεί η υπόσχεση του οφειλέτη. 

Για τη χαρτοσήμανση<cite> 9415/1999 Μον.Πρ.Θεσσαλονίκης</cite>.
</main>

  <footer role="contentinfo"><small>© Greek Law</small></footer>
</body>
</html>
