<html lang="el">
<head>
  <meta charset="utf-8">
  <title>Αξιόγραφα</title>
  <meta name="description"      content="Κερδίστε τη δίκη για τα αξιόγραφα, με ασπίδα τη νομολογία">
  <meta name="robots"           content="archive, follow, index, snippet">
  <meta name="viewport"         content="initial-scale = 1">
  <meta name="format-detection" content="telephone = no">
  <link rel="stylesheet"        href="./stylesheets/greeklaw.css">
  <script async                 src="./javascripts/nav.js"></script>
</head>
<body>
  <header><a href="./">Greek Law</a></header>
  <nav role="navigation"></nav>

<main role="main">
<h1>Αξιόγραφo</h1> είναι κάθε ιδιωτικο έγγραφο στo οποίο ενσωματώνεται ιδιωτικό περιουσιακό δικαίωμα (ενοχικό, εμπράγματο ή συμμετοχικό)<cite> 887/2002 ΕφΑθ</cite>
<ul>Στα αξιόγραφα περιλαμβάνονται:
<li><a href="./επιταγή.html" target="_blank">η επιταγή</a></li>
<li><a href="./συναλλαγματική.html" target="_blank">η συναλλαγματική</a></li>
<li>το γραμμάτιο εις διαταγή</li>
<li>τα εμπορικά αξιόγραφα εις διαταγή (εμπορική εντολή πληρωμής, <a href="./χρεωστικό-ομόλογο.html" target="_blank">χρεωστικό ομόλογο</a>, αποθετήριο, ενεχυρόγραφο)</li>
<li>τα ανώνυμα χρεόγραφα της κεφαλαιαγοράς (ανώνυμα χρεόγραφα, μετοχές)</li></ul>

<h2>Διαταγή πληρωμής</h2>
<h3>Επί τιμολογίων πώλησης - δελτίων αποστολής</h3>
Διαταγή πληρωμής μπορεί να εκδοθεί και βάσει τιμολογίου - δελτίου αποστολής, αρκεί να υπάρχει η υπογραφή του οφειλέτη <cite>1479/2007 Εφ.Θεσσαλονίκης</cite>
<hr>Η υπογραφή αποτελείται από την μονογραφή και την αναγραφή του ονόματος με αλφαβητικούς χαρακτήρες. Δεν αρκεί η μονογραφή του οφειλέτη <cite>788/2006 Εφ.Θεσσαλονίκης</cite>. Το όνομα μπορεί να τίθεται συντμημένο, όχι όμως και το επώνυμο<cite> 21/2009 Ειρ.Πειραιώς</cite>
<hr>Η υπογραφή του οφειλέτη δεν απαιτείται να υπάρχει και επί των τιμολογίων πώλησης, αρκεί να υπάρχει αυτή επί του δελτίου αποστολής κάτω από το πεδίο "Ο παραλήπτης"<cite> 9505/1995 Πολ.Πρ.Αθηνών</cite>.
<hr>Αν ο οφειλέτης ισχυριστεί ότι η υπογραφή δεν ανήκει στον ίδιο, ο δανειστής φέρει το βάρος απόδειξης του ότι η υπογραφή ανήκει στον οφειλέτη <cite>1479/2007 Εφ.Θεσσαλονίκης</cite>

Κατά μια άποψη, αν η υπογραφή τίθεται από πληρεξούσιο, δεν απαιτείται η απόδειξη της πληρεξουσιότητας με έγγραφο<cite> 13978/1988 Εφ.Αθηνών</cite><cite> εμμέσως 1601/1992 Εφ.Αθηνών</cite><cite> 557/2000 Μον.Πρ.Λάρισας DSAnet</cite><cite> αναιρεμένη 147/2005 Εφ.Καλαμάτας</cite>.
Κατά άλλη άποψη, αν η υπογραφή τίθεται από πληρεξούσιο, η πληρεξουσιότητα πρέπει να αποδεικνύεται με έγγραφο που θα κατατίθεται μαζί με την αίτηση για έκδοση διαταγής πληρωμής<cite> 1480/2007 ΑΠ</cite>.

Η πληρεξουσιότητα πρέπει να αποδεικνύεται από έγγραφο αν αυτό ορίζει ρητά ο νόμος για την συγκεκριμένη πληρεξουσιότητα, ή αν η δικαιοπραξία στην οποία αφορά η πληρεξουσιότητα είναι τυπική, οπότε τον ίδιο τύπο, εκτός αν συνάγεται κάτι άλλο, πρέπει να περιβληθεί και η πληρεξουσιότητα<cite> 1305/2009 ΑΠ</cite><cite> αρ.217 παρ.2 ΑΚ</cite>.
Η σύμβαση αφηρημένης υπόσχεσης ή αναγνώρισης χρέους πρέπει να καταρτίζεται εγγράφως, και τον ίδιο τύπο πρέπει να έχει και η σχετική πληρεξουσιότητα για να είναι έγκυρη<cite> 1305/2009 ΑΠ</cite><cite> αρ.873 ΑΚ</cite><cite> αρ.217 παρ.2 ΑΚ</cite>. 

Βάσει μόνο φορτωτικής δεν είναι έγκυρη η έκδοση διαταγής πληρωμής<cite> 8/2008 Ειρ.Τρίπολης</cite>.

<h3>Επί τιμολογίων ή αποδείξεων παροχής υπηρεσιών</h3>
Κατά μια άποψη, μπορεί να εκδοθεί διαταγή πληρωμής με μόνο το στέλεχος του τιμολογίου παροχής υπηρεσιών, παρότι δεν υπάρχει επί του εγγράφου η υπογραφή του προσώπου που έλαβε τις υπηρεσίες<cite> 9/2008 Ειρ.Αργαλάστης (η εκπλήρωση της σύμβασης αποδεικνύονταν από εμπορικά βιβλία)</cite>.
Κατά άλλη άποψη, πρέπει να αποδεικνύεται η κατάρτιση σύμβασης παροχής υπηρεσιών, καθώς και η εκτέλεση του έργου <cite>474/2006 Ειρ.Αθηνών (κρίνοντας κατά πιθανολόγηση επί του νομικού ζητήματος)</cite>

Αποδεικτική δύναμη έχουν και οι μεμονωμένες σελίδες εμπορικών βιβλίων<cite> 9/2008 Ειρ.Αργαλάστης</cite>.

Το απόσπασμα εμπορικών βιβλίων τράπεζας για αλληλόχρεο λογαριασμό, που προέρχεται από το ηλεκτρονικό αρχείο της τράπεζας και φέρει την υπογραφή του αρμόδιου υπαλλήλου, αποτελεί πρωτότυπο έγγραφο και έγκυρο αποδεικτικό μέσο<cite> 81/2007 Μον.Πρ.Ρόδου</cite>.

Ο αγοραστής που κατέβαλε το τίμημα μέσω επιταγής, δεν επακολούθησε όμως η παροχή του πωλητή, μπορεί να αιτηθεί την μεσεγγύηση των επιταγών μέχρι την έκδοση απόφασης για την επιστροφή των επιταγών<cite> 1541/2002 Μον.Πρ.Κατερίνης</cite>.

Διαταγή πληρωμής από αλληλόχρεο λογαριασμό<cite> 343/2012 ΑΠ</cite>
</main>

  <footer role="contentinfo"><small>© Greek Law</small></footer>
</body>
</html>
