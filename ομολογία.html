<!doctype html>
<html lang="el">
<head>
  <meta charset="utf-8">
  <title>Ομολογία</title>
  <meta name="description"      content="Κερδίστε τη δίκη βάσει ομολογίας του αντιδίκου και τη νομολογία">
  <meta name="robots"           content="archive, follow, index, snippet">
  <meta name="viewport"         content="initial-scale = 1">
  <meta name="format-detection" content="telephone = no">
  <link rel="stylesheet"        href="./stylesheets/greeklaw.css">
  <script async                 src="./javascripts/nav.js"></script>
</head>
<body>
  <header><a href="./">Greek Law</a></header>
  <nav role="navigation"></nav>
  
<main role="main">
Η <h1>ομολογία</h1> είναι αποδεικτικό μέσο<cite> άρ.339 ΚΠολΔ</cite>.

Ομολογία είναι η παραδοχή της συνδρομής ενός κρίσιμου (ουσιώδους δηλαδή κατά το άρ.335 ΚΠολΔ) γεγονότος, η οποία γίνεται από τον αντίδικο εκείνου που φέρει το βάρος επίκλησης και απόδειξής του<cite> ΑΠ 80/2015 σκέψ.III</cite><cite> άρ.339 ΚΠολΔ</cite><cite> άρ.352 ΚΠολΔ</cite>.

Απόδειξη δεν αποτελεί κάθε ομολογία, αλλά μόνο η γενόμενη με σκοπό αποδοχής του αμφισβητούμενου και επιβλαβούς για τον ομολογούντα γεγονότος<cite> ΑΠ 115/2007 σκέψ.III</cite>.

Η ομολογία πρέπει να είναι σαφής και συγκεκριμένη<cite> ΑΠ 115/2007 σκέψ.III</cite>.

<h2>Δικαστική ομολογία</h2>
Δικαστική ομολογία είναι μόνο <ul>
<li>η ομολογία που γίνεται προφορικώς ή εγγράφως (ρητή ομολογία) ενώπιον του Δικαστηρίου που δικάζει την υπόθεση<cite> ΑΠ 1434/2007</cite><cite> άρ.352 ΚΠολΔ</cite><cite> άρ.261 ΚΠολΔ</cite>, ή</li>
<li>η ομολογία που συνάγεται από το σύνολο των ισχυρισμών του διαδίκου που ομολογεί (έμμεση ή σιωπηρή ομολογία) ενώπιον του Δικαστηρίου που δικάζει την υπόθεση<cite> ΑΠ 1434/2007</cite><cite> άρ.352 ΚΠολΔ</cite><cite> άρ.261 ΚΠολΔ</cite>.</li></ul>

Κάθε άλλη ομολογία θεωρείται εξώδικη<cite> ΑΠ 1434/2007</cite>.

Η δικαστική ομολογία παρέχει πλήρη απόδειξη εναντίον εκείνου που ομολόγησε<cite> ΑΠ 11/2004</cite><cite> άρ.352 παρ.1 ΚΠολΔ</cite>.

<h3>Ρητή ομολογία</h3>
Δικαστική ομολογία είναι και η ομολογία που γίνεται από τον αντίδικο εκείνου που φέρει το βάρος της επίκλησης και απόδειξης του αμφισβητούμενου και επιβλαβούς για τον ομολογούντα γεγονότος απευθυνόμενη προς το δικαστήριο που δικάζει την υπόθεση με σκοπό αποδοχής της και είναι σαφής και ορισμένη<cite> ΑΠ 80/2015 σκέψ.III</cite><cite> ΑΠ 1775/2011 σκέψ.III</cite><cite> άρ.339 ΚΠολΔ</cite><cite> ΑΠ 80/2015 άρ.352 ΚΠολΔ</cite>.

Δικαστική ομολογία υπάρχει όταν το γεγονός, το οποίο είναι επιζήμιο για τον διάδικο και το οποίο αυτός αναγνωρίζει ενώπιον του δικαστηρίου ή του εισηγητή δικαστή, αναφέρεται αμέσως στο αντικείμενο της δίκης, όχι δε και όταν το γεγονός αυτό αποτελεί τη βάση δικαστικού τεκμηρίου για το αποδεικτέο περιστατικό<cite> ΑΠ 115/2007 σκέψ.III</cite>.

Δικαστική ομολογία αποτελεί και η αναφορά γεγονότων στην αγωγή, όταν ο εναγόμενος προβάλλει ένσταση η οποία στηρίζεται στα γεγονότα αυτά<cite> ΑΠ 192/2008</cite>.

<h3>Έμμεση ή σιωπηρή ομολογία</h3>
Το δικαστήριο έχει τη δυνατότητα να συνάγει ομολογία του διαδίκου περί συγκεκριμένου ισχυρισμού του αντιδίκου του, παρά τη γενική άρνηση του διαδίκου περί των γεγονότων<cite> ΑΠ 369/2008</cite> που στηρίζουν την αγωγή ή την ένσταση του αντιδίκου του<cite> ΑΠ 1203/2009</cite>.

Το δικαστήριο συνάγει την έμμεση αυτή ομολογία αν ο διάδικος αρνείται γενικά την αγωγή ή την ένσταση<cite> ΑΠ 1203/2009</cite>, και δεν αρνείται ειδικώς τον συγκεκριμένο ισχυρισμό του αντιδίκου του<cite> ΑΠ 369/2008</cite>, και το δικαστήριο κρίνει από το συνδυασμό τυχόν γενικής άρνησης και το σύνολο των ισχυρισμών των διαδίκων ότι συνάγεται ομολογία<cite> ΑΠ 369/2008</cite>.

<h2>Εξώδικη ομολογία</h2>
Εξώδικη ομολογία είναι η ομολογία η οποία γίνεται ενώπιον άλλου δικαστηρίου, εκτός του δικάζοντος την υπόθεση, ή η οποία περιέχεται σε οποιοδήποτε άλλο έγγραφο το οποίο εκδίδεται από τον διάδικο<cite> ΑΠ 768/2000</cite>.

Εξώδικη είναι και η ομολογία που έγινε ενώπιον δικαστηρίου, αλλά όχι στη συγκεκριμένη δίκη στην οποία γίνεται επίκλησή της ως αποδεικτικό μέσο<cite> ΑΠ 11/2004</cite>.

Αν η εξώδικη ομολογία περιέχεται σε έγγραφο του διαδίκου, η επίκλησή της γίνεται με προσκόμιση και επίκληση του εγγράφου<cite> ΑΠ 768/2000</cite>.

Η εξώδικη ομολογία εκτιμάται ελεύθερα από το δικαστήριο<cite> ΑΠ 768/2000</cite><cite> ΑΠ 11/2004</cite><cite> άρ.352 παρ.2 ΚΠολΔ</cite>.

<h2>Ανάκληση της ομολογίας</h2>
Αν ο διάδικος ομολόγησε, μπορεί να ανακαλέσει την ομολογία του, δηλαδή να αμφισβητήσει μεταγενέστερα το ομολογημένο γεγονός, μόνο αν αποδείξει ότι ο ισχυρισμός δεν ανταποκρίνεται στην αλήθεια<cite> ΑΠ 80/2015 σκέψ.III</cite><cite> άρ.354 ΚΠολΔ</cite>.

Η ανάκληση ομολογίας, είτε δικαστικής είτε εξώδικης, δεν υπόκειται σε χρονικό περιορισμό<cite> ΑΠ 80/2015 σκέψ.III</cite>.

Η ανάκληση ομολογίας δεν ενέχει προβολή νέου πραγματικού ισχυρισμού, ώστε να έχουν εφαρμογή τα άρ.269 ΚΠολΔ και άρ.527 ΚΠολΔ<cite> ΑΠ 80/2015 σκέψ.III</cite><cite> άρ.269 ΚΠολΔ</cite><cite> άρ.527 ΚΠολΔ</cite>.

Αν η ομολογία έγινε στον πρώτο βαθμό από τον ηττηθέντα διάδικο, η ανάκληση μπορεί να προταθεί νομίμως με λόγο έφεσης χωρίς να είναι αναγκαία πανηγυρική δήλωσή του ότι ανακαλεί το ομολογημένο γεγονός, αλλά αρκεί να προκύπτει ότι ήδη αμφισβητεί το γεγονός αυτό<cite> ΑΠ 80/2015 σκέψ.III</cite>.

Αν η ανάκληση της ομολογίας προταθεί ως λόγος έφεσης, και η έφεση ευδοκιμήσει για άλλο λόγο, η ανάκληση μπορεί να γίνει και στο στάδιο της έρευνας της αγωγής<cite> ΑΠ 80/2015 σκέψ.III</cite>.

<h2>Ομολογία λόγω της ερημοδικίας του εναγομένου</h2>
Η λόγω της ερημοδικίας του εναγομένου ομολογία δεν συνιστά γνήσια δικαστική ομολογία, λαμβανόμενη ως αποδεικτικό μέσο, αλλά πλασματική ομολογία, με τη μεθόδευση του σχήματος της οποίας ο νομοθέτης απέβλεψε σε ορισμένες διαδικαστικές ρυθμίσεις και στην επίτευξη των αντίστοιχων πρακτικών συνεπειών<cite> ΑΠ 781/2015 σκέψ.III</cite><cite> ΑΠ 382/2002</cite><cite> άρ.271 παρ.3 ΚΠολΔ</cite><cite> άρ.339 ΚΠολΔ</cite><cite> άρ.352 παρ.1 ΚΠολΔ</cite>.

<h2>Άλλα αποδεικτικά μέσα</h2>
Άλλα αποδεικτικά μέσα είναι τα <a href="./έγγραφα.html">έγγραφα</a>, οι ένορκες βεβαιώσεις, οι <a href="./μάρτυρες.html">μάρτυρες</a>, η <a href="./μάρτυρες.html#εξέταση-των-διαδίκων">εξέταση των διαδίκων</a>, τα <a href="./δικαστικά-τεκμήρια.html">δικαστικά τεκμήρια</a>, η πραγματογνωμοσύνη και η αυτοψία<cite> άρ.339 ΚΠολΔ</cite>.
</main>

  <footer role="contentinfo"><small>© Greek Law</small></footer>
</body>
</html>
