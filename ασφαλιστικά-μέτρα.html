<html lang="el">
<head>
  <meta charset="utf-8">
  <title>Ασφαλιστικά μέτρα</title>
  <meta name="description"      content="Τεκμηριωμένες απαντήσεις για τα ασφαλιστικά μέτρα">
  <meta name="robots"           content="archive, follow, index, snippet">
  <meta name="viewport"         content="initial-scale = 1">
  <meta name="format-detection" content="telephone = no">
  <link rel ="stylesheet"       href   ="./stylesheets/greeklaw.css">
</head>
<body>
  <header><a href="./index.html">Greek Law</a></header>
  <nav role="navigation"></nav>
<main role="main">
Τα <h1 class="inlined">Aσφαλιστικά μέτρα</h1> είναι αποφάσεις που έχουν περιορισμένη χρονική ισχύ και εκδίδονται,  μεταρρυθμίζονται και ανακαλούνται
<ul><li>σε επείγουσες περιπτώσεις ή</li>
<li>για να αποτραπεί επικείμενος κίνδυνος</li>
</ul>
με σκοπό
<ul><li>να εξασφαλιστεί ή να διατηρηθεί ένα δικαίωμα (ακόμα και υπό αίρεση ή προθεσμία) ή</li>
<li>να ρυθμιστεί μια κατάσταση</li>
</ul><cite> 682 ΚΠολΔ</cite>
<h2>Καθ' ύλην και κατά τόπον αρμοδιότητα</h2>
<h3>Πριν την άσκηση αγωγής για την κύρια υπόθεση:</h3>
Όταν
<ol><li>Η κύρια υπόθεση ανήκει στην καθ' ύλην αρμοδιότητα του ειρηνοδικείου ή
</li>
<li>Για ασφαλιστικά μέτρα σε κάθε είδους υπόθεση νομής και κατοχής</li>
</ol>
αρμόδια για τα ασφαλιστικά μέτρα είναι τα ειρηνοδικεία.
Αρμόδια σε κάθε άλλη περίπτωση είναι τα μονομελή πρωτοδικεία.
<h3>Μετά την άσκηση αγωγής για την κύρια υπόθεση:</h3>
Μετά την άσκηση αγωγής για την κύρια υπόθεση, το δικαστήριο της εκκρεμοδικίας, ακόμη και αν αυτό είναι πολυμελές, έχει συντρέχουσα αρμοδιότητα και για τα ασφαλιστικά μέτρα. Η αίτηση σ' αυτη την περίπτωση μπορεί να κατατεθεί με τις προτάσεις, στο δε ειρηνοδικείο και 
προφορικά.
<hr>Συντρέχουσα τοπική αρμοδιότητα έχει και το καθ' ύλην αρμόδιο δικαστήριο που βρίσκεται πλησιέστερα στον τόπο της εκτέλεσης.<cite> 682 παρ 2</cite><cite> 683</cite><cite> 684</cite><cite> 686 παρ 5 εδ β</cite><cite> 733 ΚΠολΔ</cite>
<h2>Κατάθεση αίτησης και συζήτηση</h2>
Τα ασφαλιστικά μέτρα διατάσσονται ύστερα από γραπτή αίτηση στη γραμματεία του δικαστηρίου. Προφορική αίτηση επιτρέπεται μόνο για το ειρηνοδικείο οπότε συντάσσεται έκθεση.
<hr>Η γραμματεία του δικαστηρίου υποβάλλει αμέσως την αίτηση στο δικαστή του μονομελούς πρωτοδικείου ή τον ειρηνοδίκη, ο οποίος ορίζει
<ol><li>τόπο (κατάλληλος για την ταχύτερη εκδίκαση της υπόθεσης, ακόμη και η κατοικία του δικαστή)</li>
<li>ημέρα και ώρα για τη συζήτησή της (μπορεί να είναι και Κυριακή ή εορτή)</li>
<li>διατάζει την κλήση εκείνων κατά των οποίων απευθύνεται η αίτηση (ο δικαστής του πρωτοδικείου ή ο ειρηνοδίκης μπορούν να διατάξουν επιπλέον την επίδοση και αντιγράφου της αίτησης)</li>
<li>ορίζει τον τρόπο με τον οποίο θα γνωστοποιηθεί σ' αυτούς η κλήση και</li>
<li>το χρονικό διάστημα που πρέπει να μεσολαβήσει κατά την κρίση του μεταξύ της επίδοσης της κλήσης και της συζήτησης.</li>
</ol>
Συντηρητική κατάσχεση μπορεί να επιβληθεί και σε σήμα εταιρείας, αρκεί αυτό να μην περιλαμβάνει την ονομασία φυσικού προσώπου <cite> 31819/2004 Μον Πρωτ Θεσσαλονίκης</cite>.

Από μόνη της η αφερεγγυότητα του οφειλέτη δεν αποτελεί επικείμενο κίνδυνο ικανό για την λήψη ασφαλιστικών μέτρων<cite> 1624/2005 Ειρ Αθ (ασφαλ)</cite>.

Επικείμενος κίνδυνος είναι αυτός που αν δεν αποτραπεί θα καταστεί ανέφικτη η πραγμάτωση της αναγκαστικής εκτέλεσης κατά του καθ' ου - οφειλέτη<cite> 1624/2005 Ειρ Αθ (ασφαλ)</cite>.
Επείγουσα περίπτωση υπάρχει όταν υπάρχει ανάγκη προσωρινής απόλαυσης του δικαιώματος<cite> 1624/2005 Ειρ Αθ (ασφαλ)</cite>.
Επείγουσα περίπτωση υπάρχει όταν υπάρχει επείγουσα ανάγκη να ενεργοποιηθεί προσωρινά η έννομη σχέση, που αποτελεί την κύρια διαφορά<cite> 24/2005 Πολ Πρωτ Χανίων</cite>.
Η αποτροπή κινδύνου στο απώτερο μέλλον ή γενικώς η ρύθμιση κατάστασης στο απώτερο μέλλον δεν συνιστά επείγουσα περίπτωση<cite> 1624/2005 Ειρ Αθ (ασφαλ)</cite><cite> 3016/1978 Μον Πρωτ Πειρ</cite>.
Το αιτούμενο ασφαλιστικό μέτρο αφορά το απώτερο μέλλον αν βάση του αποτελεί η πιθανολόγηση ότι θα γίνει δεκτή ήδη ασκηθείσα αγωγή του αιτούντος κατά του καθ'ου<cite> 1624/2005 Ειρ Αθ (ασφαλ)</cite>.

Επείγουσα περίπτωση δεν συνιστά ούτε και ο κίνδυνος "διαπληκτισμών και έριδων", όπως αναφέρεται συχνά σε αιτήσεις ασφαλιστικών μέτρων<cite> 127/1973 ΑΠ</cite><cite> 1173/1999 Εφ Αθ</cite><cite> </cite>.

</main>

  <footer role="contentinfo"><small>© Greek Law</small></p></footer>
  <script async src="./javascripts/nav.js"></script>
</body>
</html>
