<!doctype html>
<html lang="el">
<head>
  <meta charset="utf-8">
  <title>Προνόμια του Δημοσίου</title>
  <meta name="description"      content="Ενημερωθείτε για τα προνόμια του Δημοσίου, με βοηθό τη νομολογία">
  <meta name="robots"           content="archive, follow, index, snippet">
  <meta name="viewport"         content="initial-scale = 1">
  <meta name="format-detection" content="telephone = no">
  <link rel="stylesheet"        href="./stylesheets/greeklaw.css">
  <script async                 src="./javascripts/nav.js"></script>
</head>
<body>
  <header><a href="./">Greek Law</a></header>
  <nav role="navigation"></nav>

<main role="main">
<h1>Προνόμια του Δημοσίου</h1>
<h2>Συμψηφισμός απαιτήσεων</h2>
εγκύκλιος ΥπΟικ 1022/24-01-2012

<h2>Εγκυρότητα συμβάσεων</h2>
Για συμβάσεις αξίας άνω των 2.500€, η σύμβαση με φορείς δημοσίου τομέα, όπως τα ΝΠΔΔ<cite> ΑΠ 766/2014</cite>, πρέπει να συνίσταται εγγράφως.

Η σύμβαση είναι έγκυρη αν έγινε έγγραφη πρόταση από το Δημόσιο ή το ΝΠΔΔ, και εκτελέστηκε από την άλλη μεριά η σύμβαση<cite> ΑΠ 766/2014</cite>.

<h2>Αρμοδιότητα Πολιτικών / Διοικητικών δικαστηρίων</h2>
Οι διαφορές από διοικητικές συμβάσεις, μεταξύ άλλων διαφορών, υπάγονται στην αρμοδιότητα των Διοικητικών Δικαστηρίων.

Η σύμβαση είναι Διοικητική αν<ul>
<li>ένα από τα συμβαλλόμενα μέρη είναι το Ελληνικό Δημόσιο ή ΝΠΔΔ<cite> ΑΕΔ 28/2011</cite>, και</li>
<li>με την σύμβαση επιδιώκεται η ικανοποίηση σκοπού, τον οποίο ο νόμος έχει αναγάγει σε δημόσιο<cite> ΑΕΔ 28/2011</cite>, και</li>
<li>το Ελληνικό Δημόσιο ή το ΝΠΔΔ, είτε βάσει του κανονιστικού καθεστώτος που διέπει την σύμβαση, είτε βάσει ρητρών, που προβλέπονται κανονιστικώς και έχουν περιληφθεί στην σύμβαση και που αποκλίνουν από το κοινό δίκαιο, βρίσκεται, προς ικανοποίηση του εν λόγω σκοπού, σε υπερέχουσα θέση απέναντι στο αντισυμβαλλόμενο μέρος, δηλαδή σε θέση μη προσιδιάζουσα στον δυνάμει των διατάξεων του ιδιωτικού δικαίου συναπτόμενο συμβατικό δεσμό<cite> ΑΕΔ 28/2011</cite>.</li></ul>

Αν η σύμβαση δεν συγκεντρώνει σωρευτικά τα παραπάνω γνωρίσματα, είναι ιδιωτική, και η διαφορά υπάγεται στη δικαιοδοσία των πολιτικών δικαστηρίων<cite> ΑΕΔ 3/2012</cite>.

Διοικητική διαφορά ουσίας είναι και η διαφορά από αδικαιολόγητο πλουτισμό του Δημοσίου ή ΝΠΔΔ, αν η υποκείμενη σχέση που προκάλεσε τον πλουτισμό αυτό είναι σχέση δημοσίου δικαίου<cite> ΑΕΔ 3/2012</cite><cite> άρ.94 παρ.1 Συντάγματος</cite>.

Η διαφορά από αδικαιολόγητο πλουτισμό του Δημοσίου ή ΝΠΔΔ υπάγεται στη δικαιοδοσία των πολιτικών δικαστηρίων, αν δεν υφίσταται σχέση δημοσίου δικαίου, που να συνδέει το Δημόσιο ή το ΝΠΔΔ με κάποιο πρόσωπο, από την οποία σχέση ή με αφορμή τη λειτουργία της οποίας δημιουργείται ο πλουτισμός του Δημοσίου ή του ΝΠΔΔ<cite> ΑΕΔ 3/2012</cite>.

Αν η σύμβαση με το Δημόσιο ή ΝΠΔΔ έγινε προφορικά, χωρίς τις απαραίτητες έγγραφες διατυπώσεις, αρμόδια είναι τα πολιτικά δικαστήρια, ανεξάρτητα αν η συμφωνία απέβλεπε στην εξυπηρέτηση δημοσίου σκοπού<cite> ΑΕΔ 3/2012</cite>.

<h2>Διαταγή πληρωμής κατά Δημοσίου / ΟΤΑ</h2>
Αν η σύμβαση βάσει της οποίας εκδόθηκε διαταγή πληρωμής είναι διοικητική σύμβαση, η διαταγή πληρωμής είναι ακυρώσιμη μετά από ανακοπή, επειδή το πολιτικό δικαστήριο που εξέδωσε την διαταγή πληρωμής είναι αναρμόδιο<cite> ΑΠ 1264/2011</cite>. 

<h2>Πράξεις του Δημοσίου / ΝΠΔΔ χωρίς τέλη</h2>
Το ΝΠΔΔ δεν πληρώνει τέλη, ένσημα, παράβολα ή εισφορές για την άσκηση ή την εκδίκαση αγωγής, ενδίκου μέσου, ενδίκου βοηθήματος ή για την διενέργεια οποιασδήποτε δικαστικής ή διαδικαστικής πράξης, ενώπιον όλων των δικαστηρίων ή δικαστικών ή άλλων αρχών<cite> ν.2579/1998 άρ.28 παρ.4</cite><cite> ν.2717/1999 άρ.285</cite>.

<h3>Απαλλαγή Δημοσίου από τέλος απογράφου</h3>
Όταν εναγόμενος είναι το Δημόσιο, το τέλος απογράφου δεν περιλαμβάνεται στη δικαστική δαπάνη<cite> ν.ΓϠΟΗ/1912 άρ.12</cite><cite> ν.ΓϠΟΗ/1912 άρ.13 περ.1 υποπερ.γ εδ.4</cite><cite> ν.ΓϠΟΗ/1912 άρ.14</cite><cite> ν.ΓϠΟΗ/1912 άρ.15 περ.1 υποπερ.β</cite>.

<h2 id="απόλαυση-των-προνομίων-του-Δημοσίου-από-άλλα-νομικά-πρόσωπα">Απόλαυση των προνομίων του Δημοσίου από άλλα νομικά πρόσωπα</h2>
Οι Δήμοι έχουν όλες ανεξαιρέτως τις ατέλειες και τα δικαστικά, διοικητικά και δικονομικά προνόμια που παρέχονται στο Δημόσιο<cite> ν.3463/2006 άρ.276 εδ.2</cite>.

Οι Κοινότητες, τα δημοτικά και κοινοτικά ιδρύματα και τα λοιπά δημοτικά και κοινοτικά ΝΠΔΔ, οι Σύνδεσμοι Δήμων και Κοινοτήτων, οι αποκλειστικώς κοινωφελούς χαρακτήρα αμιγείς δημοτικές ή κοινοτικές επιχειρήσεις, οι επιχειρήσεις Ύδρευσης-Αποχέτευσης, η Κεντρική Ένωση Δήμων και Κοινοτήτων της Ελλάδας και οι Τοπικές Ενώσεις Δήμων και Κοινοτήτων έχουν όλες ανεξαιρέτως τις ατέλειες και τα δικαστικά, διοικητικά και δικονομικά προνόμια που παρέχονται στο Δημόσιο<cite> ν.3463/2006 άρ.276 εδ.2</cite>.

Το Ταμείο Παρακαταθηκών και Δανείων έχει όλες ανεξαιρέτως τις ατέλειες, τα δικαστικά, διοικητικά, οικονομικά και δικονομικά προνόμια που παρέχονται στο Δημόσιο<cite> άρ.9 παρ.1 εδ.1 ν.1468/1984</cite><cite class="c"> άρ.63 ν.2214/1994</cite>.

Το ΙΚΑ απολαμβάνει όλων ανεξαιρέτως των ατελειών, καθώς και των δικαστικών, διοικητικών και οικονομικών προνομίων του Δημοσίου<cite> άρ.19 παρ.1 αν.1846/1951</cite>.

Ο ΟΓΑ απολαμβάνει όλων ανεξαιρέτως των ατελειών, καθώς και των δικαστικών, διοικητικών, δικονομικών και ουσιαστικών προνομίων του Δημοσίου<cite> Πλ.Ολομ. ΑΠ 1/2014</cite><cite> Πλ.Ολομ. ΑΠ 2/2014</cite><cite> άρ.18 παρ.1 ν.4169/1961</cite><cite> άρ.29 παρ.4 ν.3232/2004</cite>.

<h2>Δικηγορικές αμοιβές με εντολέα ΟΤΑ<h2>
Οι αμοιβές δικηγόρου και τα έξοδα που επιδικάζονται ως δικαστική δαπάνη υπέρ ή κατά του ΟΤΑ μπορεί να περιοριστούν έως και 50% από το δικαστήριο, ακόμη και αυτεπαγγέλτως<cite> ΑΠ 1684/2012</cite>.

Οι αμοιβές δικηγόρου και τα έξοδα που επιδικάζονται υπέρ του δικηγόρου κατόπιν διεκδίκησής τους με αγωγή δικηγορικής αμοιβής για ενέργειές του με εντολέα ΟΤΑ, μπορούν να περιοριστούν έως και 50% από το δικαστήριο, μόνο όμως μετά από προβολή ένστασης του ΟΤΑ περί της οικονομικής του κατάστασης<cite> ΑΠ 1684/2012</cite>.

<h2 id="κατάσχεση-στα-χέρια-τρίτου-κατά-τον-ΚΕΔΕ">Κατάσχεση στα χέρια τρίτου κατά τον ΚΕΔΕ</h2>
<h3>Περιεχόμενο κατασχετηρίου</h3>
Το κατασχετήριο στα χέρια τρίτου κατά ΚΕΔΕ πρέπει να περιέχει<ul>
<li>τον τίτλο στο οποίο στηρίζεται<cite> ΑΠ 139/2018</cite>, και</li>
<li>την οφειλόμενη από τον τρίτο προς τον οφειλέτη του Δημοσίου ποσότητα<cite> ΑΠ 139/2018</cite>, και</li>
<li>την έννομη σχέση από την οποία προέρχεται η οφειλόμενη ποσότητα<cite> ΑΠ 139/2018</cite>, και</li>
<li>το όνομα, επώνυμο και πατρώνυμο του οφειλέτη<cite> ΑΠ 139/2018</cite>.</li></ul>

Το κατασχετήριο συντάσσεται από τον προϊστάμενο της αρμόδιας ΔΟΥ<cite> ΑΠ 139/2108</cite><cite> άρ.85 παρ.1 εδ.1 ΚΕΔΕ</cite><cite> άρ.1 αριθ.4 πδ.16/1989</cite>.

Η έννομη σχέση από την οποία προέρχεται η οφειλόμενη ποσότητα πρέπει να αναφέρεται συνοπτικά αλλά κατά τρόπο σαφή<cite> ΑΠ 139/2018</cite>.

Τα παραπάνω είναι ουσιώδη στοιχεία κάθε κατασχετηρίου, αφού ο τρίτος, ο οποίος καθίσταται έτσι οφειλέτης του Δημοσίου με βάση το τεκμήριο που καθιερώνεται από τη διάταξη του άρ.33 ΚΕΔΕ όχι μόο θα λάβει ακριβή γνώση των κατασχομένων και δεν θα προβεί σε διάθεση αυτών, αλλά και θα μπορέσει να προβεί σε δήλωση σαφή και ορισμένη κατ' άρ.32 ΚΕΔΕ<cite> ΑΠ 139/2018</cite>.

Αν από το κατασχετήριο λείπει ένα από τα πιο πάνω ουσιώδη στοιχεία, το κατασχετήριο είναι άκυρο, καθιστώντας άκυρη και την κατάσχεση<cite> ΑΠ 139/2018</cite>.

Το κατασχετήριο πρέπει να επιδίδεται εγκύρως προς τον τρίτο, στα χέρια του οποίου επιβάλλεται η κατάσχεση<cite> ΑΠ 139/2018</cite>.

Αν το κατασχετήριο δεν επιδόθηκε έγκυρα στον τρίτο, το κατασχετήριο είναι άκυρο, καθιστώντας άκυρη και την κατάσχεση<cite> ΑΠ 139/2018</cite>.

Η επίδοση του κατασχετηρίου στον τρίτο αποτελεί συστατικό στοιχείο της εις βάρος του κατάσχεσης και η παράλειψη της επίδοσης αυτής οδηγεί στο ανυπόστατο, το οποίο προτείνεται από οποιονδήποτε έχει έννομο συμφέρον<cite> ΑΠ 139/2018</cite>.

Διότι δεν αρκεί μόνο η σύνταξη του κατασχετηρίου, αλλά η αναγκαστική κατάσχεση στα χέρια τρίτου επιβάλλεται και αποκτά νομική υπόσταση από και δια της επίδοσης του κατασχετηρίου στον τρίτο, και από την επίδοση τελειούται και παράγει τις συνέπειές της<cite> ΑΠ 139/2018</cite>.

Χωρίς την επίδοση ή με άκυρη επίδοση, η κατάσχεση που επιχειρήθηκε με οποιονδήποτε άλλο τρόπο είναι ανυπόστατη<cite> ΑΠ 139/2018</cite>.

Αν η κατάσχεση είναι άκυρη, και ο τρίτος παραλείψει να υποβάλει τη δήλωση του άρ.32 ΚΕΔΕ, ο τρίτος δεν καθίσταται από αυτό και μόνο οφειλέτης του Δημοσίου<cite> ΑΠ 139/2018</cite>.

Βασική προϋπόθεση του τεκμηρίου που δημιουργείται από τη μη εμπρόθεσμη δήλωση οφειλής του τρίτου κατ' άρ.33 ΚΕΔΕ και των από αυτή συνεπειών είναι η ύπαρξη έγκυρης κατάσχεσης<cite> ΑΠ 139/2018</cite>.

Αν γίνεται κατάσχεση στα χέρια τρίτου σε χρηματικές καταθέσεις τραπεζικού λογαριασμού, η έννομη σχέση από την οποία προέρχεται η οφειλή του τρίτου στον καθ' ου προσδιορίζεται επαρκώς από την αναφορά σε κατάσχεση χρηματικής κατάθεσης τραπεζικού λογαριασμού<cite> ΑΠ 1127/2017</cite>.
Στην περίπτωση αυτή, δεν είναι απαραίτητη η περαιτέρω εξειδίκευση αναφορικά με το είδος της κατάθεσης ή του αριθμού του λογαριασμού<cite> ΑΠ 1127/2017</cite>.

Αν στο κατασχετήριο δεν εξειδικεύεται το αντικείμενο της κατά τον ΚΕΔΕ κατάσχεσης, δηλαδή το αν πρόκειται για κατάσχεση χρηματικής απαίτησης ή για κατάσχεση κινητών πραγμάτων ή κινητών αξιών (τίτλων, ομολόγων, μετοχών κλπ.), το κατασχετήριο είναι άκυρο<cite> ΑΠ 821/2018</cite>.
Για την πληρότητα του κατασχετηρίου δεν αρκεί η αναφορά "κατάσχω αναγκαστικά στα χέρια σας ως τρίτου όσα οφείλετε ή μέλλετε να οφείλετε............. (κενό) ως ........ (κενό) του πιο πάνω οφειλέτη"<cite> ΑΠ 821/2018</cite>.

Αν στο κατασχετήριο δεν προσδιορίζεται το αντικείμενο της κατά τον ΚΕΔΕ κατάσχεσης, το κατασχετήριο είναι άκυρο<cite> ΑΠ 821/2018</cite>.
Για τον προσδιορισμό του αντικειμένου της κατά τον ΚΕΔΕ κατάσχεσης δεν αρκεί η αναφορά "καταθέσετε τα κατεσχημένα χρήματα στη ΔΟΥ (εάν πρόκειται για (εγχώριο νόμισμα) ή καταθέσετε τις κινητές αξίες ή ξένα νομίσματα στο Ταμείο Παρακαταθηκών και Δανείων (εάν πρόκειται για κινητές αξίες ή ξένα νομίσματα) ή παραδώσετε στο Συμβολαιογράφο ... (κενό) ή ειρηνοδίκη ...... (κενό) ή Πρόεδρο της κοινότητας ..........(κενό) (εάν πρόκειται για κινητά πράγματα, έπιπλα, εμπορεύματα, καρπούς, ζώα)", δημιουργούμενης εντεύθεν και ασάφειας ως προς την αιτία από την οποία προέρχεται η απαίτηση της οφειλέτριας του Δημοσίου έναντι της Τράπεζας<cite> ΑΠ 821/2018</cite>.

Αν στο κατασχετήριο δεν προσδιορίζεται ακριβώς η ποσότητα που κατάσχεται με την κατά τον ΚΕΔΕ κατάσχεση, το κατασχετήριο είναι άκυρο<cite> ΑΠ 821/2018</cite>.
Για την πληρότητα του κατασχετηρίου δεν αρκεί η αναφορά "μέχρι του ποσού των ευρώ εκατονενενήντα μια χιλιάδες επτακόσια ενενήντα τέσσερα ευρώ και δεκατέσσερα λε (191.794,14)", με την οποία είναι ασαφές το ακριβές ποσό για το οποίο επιβάλλεται η κατάσχεση<cite> ΑΠ 821/2018</cite>.

Η ακυρότητα που αφορά στην επίδοση του κατασχετηρίου προτείνεται από τον τρίτο με ανακοπή<cite> ΑΠ 139/2018</cite>.

Αν ο τρίτος προβάλει λόγο ακυρότητας της κατάσχεσης στα χέρια του, και η οφειλή του τρίτου προς τον οφειλέτη του Δημοσίου διέπεται από το ιδιωτικό δίκαιο, η ανακοπή του τρίτου εκδικάζεται από τα πολιτικά δικαστήρια<cite> ΑΠ 139/2018</cite>.

Η πλημμέλεια από τη μη αναφορά στο κατασχετήριο έγγραφο των κατ' άρ.30 του ΚΕΔΕ στοιχείων, βάσει της οποίας παρέχεται το δικαίωμα στον τρίτο προσβολής με ανακοπή της κατάσχεσης που επιβλήθηκε στα χέρια του κατ' άρ.987 ΚΠολΔ, καλύπτεται και θεραπεύεται από τη θετική δήλωση του τρίτου<cite> ΑΠ 161/2011</cite>.

Το άρ.987 ΚΠολΔ έχει εφαρμογή και επί κατάσχεσης στα χέρια τρίτου των παρ' αυτού οφειλομένων στον οφειλέτη του Δημοσίου κατ' άρ.30 ΚΕΔΕ<cite> ΑΠ 500/2018</cite>.
</main>

  <footer role="contentinfo"><small>© Greek Law</small></footer>
</body>
</html>
