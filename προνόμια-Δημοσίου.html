<!doctype html>
<html lang="el">
<head>
  <meta charset="utf-8">
  <title>Προνόμια Δημοσίου</title>
  <meta name="description"      content="Ενημερωθείτε για τα προνόμια του Δημοσίου, με βοηθό τη νομολογία">
  <meta name="robots"           content="archive, follow, index, snippet">
  <meta name="viewport"         content="initial-scale = 1">
  <meta name="format-detection" content="telephone = no">
  <link rel="stylesheet"        href="./stylesheets/greeklaw.css">
  <script async                 src="./javascripts/nav.js"></script>
</head>
<body>
  <header><a href="./">Greek Law</a></header>
  <nav role="navigation"></nav>

<main role="main">
<h2>Συμψηφισμός απαιτήσεων</h2>
εγκύκλιος ΥπΟικ 1022/24-01-2012

<h2>Εγκυρότητα συμβάσεων</h2>
Για συμβάσεις αξίας άνω των 2.500€, η σύμβαση με φορείς δημοσίου τομέα, όπως τα ΝΠΔΔ<cite> ΑΠ 766/2014</cite>, πρέπει να συνίσταται εγγράφως.
Η σύμβαση είναι έγκυρη αν έγινε έγγραφη πρόταση από το Δημόσιο ή το ΝΠΔΔ, και εκτελέστηκε από την άλλη μεριά η σύμβαση<cite> ΑΠ 766/2014</cite>.

<h2>Αρμοδιότητα Πολιτικών / Διοικητικών δικαστηρίων</h2>
Οι διαφορές από διοικητικές συμβάσεις, μεταξύ άλλων διαφορών, υπάγονται στην αρμοδιότητα των Διοικητικών Δικαστηρίων.
Η σύμβαση είναι Διοικητική αν
<ul><li>ένα από τα συμβαλλόμενα μέρη είναι το Ελληνικό Δημόσιο ή ΝΠΔΔ<cite> 28/2011 ΑΕΔ</cite>, και</li>
<li>με την σύμβαση επιδιώκεται η ικανοποίηση σκοπού, τον οποίο ο νόμος έχει αναγάγει σε δημόσιο<cite> 28/2011 ΑΕΔ</cite>και</li>
<li>το Ελληνικό Δημόσιο ή το ΝΠΔΔ, είτε βάσει του κανονιστικού καθεστώτος που διέπει την σύμβαση, είτε βάσει ρητρών, που προβλέπονται κανονιστικώς και έχουν περιληφθεί στην σύμβαση και που αποκλίνουν από το κοινό δίκαιο, βρίσκεται, προς ικανοποίηση του εν λόγω σκοπού, σε υπερέχουσα θέση απέναντι στο αντισυμβαλλόμενο μέρος, δηλαδή σε θέση μη προσιδιάζουσα στον δυνάμει των διατάξεων του ιδιωτικού δικαίου συναπτόμενο συμβατικό δεσμό<cite> 28/2011 ΑΕΔ</cite></li></ul>
Αν από τέτοια σύμβαση δημιουργήθηκε αδικαιολόγητος πλουτισμός, αρμόδια είναι τα διοικητικά δικαστήρια.

Για τις συμβάσεις που δεν έχουν τις ως άνω ιδιότητες αρμόδια είναι τα πολιτικά δικαστήρια<cite> 3/2012 ΑΕΔ</cite>.
Αν η σύμβαση με το δημόσιο έγινε προφορικά, χωρίς τις απαραίτητες έγγραφες διατυπώσεις, αρμόδια είναι τα πολιτικά δικαστήρια<cite> 3/2012 ΑΕΔ</cite>.

<h2>Διαταγή πληρωμής κατά Δημοσίου / ΟΤΑ</h2>
Αν η σύμβαση βάσει της οποίας εκδόθηκε διαταγή πληρωμής είναι διοικητική σύμβαση, η διαταγή πληρωμής είναι ακυρώσιμη μετά από ανακοπή, επειδή το πολιτικό δικαστήριο που εξέδωσε την διαταγή πληρωμής είναι αναρμόδιο<cite> ΑΠ 1264/2011</cite>. 

<h2>Πράξεις του Δημοσίου / ΝΠΔΔ χωρίς τέλη</h2>
Το ΝΠΔΔ δεν πληρώνει τέλη, ένσημα, παράβολα ή εισφορές για την άσκηση ή την εκδίκαση αγωγής, ενδίκου μέσου, ενδίκου βοηθήματος ή για την διενέργεια οποιασδήποτε δικαστικής ή διαδικαστικής πράξης, ενώπιον όλων των δικαστηρίων ή δικαστικών ή άλλων αρχών<cite> ν.2579/1998 αρ.28 παρ.4</cite><cite> ν.2717/1999 αρ.285</cite>.

<h3>Απαλλαγή Δημοσίου από τέλος απογράφου</h3>
Όταν εναγόμενος είναι το Δημόσιο, το τέλος απογράφου δεν περιλαμβάνεται στην δικαστική δαπάνη<cite> ν.ΓϠΟΗ/1912 αρ.12 </cite><cite> ν.ΓϠΟΗ/1912 αρ.13 περ.1 υποπερ.γ εδ.4</cite><cite> ν.ΓϠΟΗ/1912 αρ.14</cite><cite> ν.ΓϠΟΗ/1912 αρ.15 περ.1 υποπερ.β</cite>.

<h2>Προνόμια Δήμων</h2>
Οι Δήμοι έχουν όλες ανεξαιρέτως τις ατέλειες και τα δικαστικά, διοικητικά και δικονομικά προνόμια που παρέχονται στο Δημόσιο<cite> ν.3463/2006 αρ.276</cite>.

<h2>Δικηγορικές αμοιβές με εντολέα ΟΤΑ<h2>
Οι αμοιβές δικηγόρου και τα έξοδα που επιδικάζονται ως δικαστική δαπάνη υπέρ ή κατά του ΟΤΑ μπορεί να περιοριστούν έως και 50% από το δικαστήριο, ακόμη και αυτεπαγγέλτως<cite> ΑΠ 1684/2012</cite>.
Οι αμοιβές δικηγόρου και τα έξοδα που επιδικάζονται υπέρ του δικηγόρου κατόπιν διεκδίκησής τους με αγωγή δικηγορικής αμοιβής για ενέργειές του με εντολέα ΟΤΑ, μπορούν να περιοριστούν έως και 50% από το δικαστήριο, μόνο όμως μετά από προβολή ένστασης του ΟΤΑ περί της οικονομικής του κατάστασης<cite> ΑΠ 1684/2012</cite>.
</main>

  <footer role="contentinfo"><small>© Greek Law</small></footer>
</body>
</html>
