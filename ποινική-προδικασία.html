<html lang="el">
<head>
  <meta charset="utf-8">
  <title>Ποινική προδικασία</title>
  <meta name="description"      content="Ενημερωθείτε για την ποινική προδικασία, πίσω από την ασπίδα της νομολογίας">
  <meta name="robots"           content="archive, follow, index, snippet">
  <meta name="viewport"         content="initial-scale = 1">
  <meta name="format-detection" content="telephone = no">
  <link rel="stylesheet"        href="./stylesheets/greeklaw.css">
  <script async                 src="./javascripts/nav.js"></script>
</head>
<body>
  <header><a href="./">Greek Law</a></header>
  <nav role="navigation"></nav>

<main role="main">
<h2>Προκαταταρκτική εξέταση</h2>
Ο Εισαγγελέας Πλημμελειοδικών έχει δικαίωμα να ενεργεί προκαταρκτική εξέταση<cite> αρ.31 παρ.1 περ.α ΚΠοινΔ</cite>.
Η προκαταρκτική εξέταση διενεργείται για να κρίνει ο Εισαγγελέας Πλημμελειοδικών αν υπάρχει περίπτωση ποινικής δίωξης<cite> αρ.31 παρ.1 περ.α ΚΠοινΔ</cite>.

Στα πλημμελήματα, η προκαταρκτική εξέταση δεν είναι υποχρεωτική, και εναπόκειται στην κρίση του Εισαγγελέα Πλημμελειοδικών<cite> 2846/2014 συμβ.Πλημ.Αθηνών</cite><cite> 64/2012 διατ.Εισ.Εφ.Πειραιά</cite><cite> αρ.43 παρ.1</cite><cite> αρ.27 παρ.3 ν.4055/2012</cite><cite> <a href="http://www.hellenicparliament.gr/UserFiles/2f026f42-950c-4efc-b950-340c4fb76a24/g-dikaidi-eisig.pdf#page=9">αιτιολ.έκθεση ν.4055/2012</a></cite>.
Κατά την προκαταρκτική εξέταση, το άτομο είναι ακόμα ύποπτος, και όχι κατηγορούμενος<cite> 1/2009 εγκυκλ.Εισ.ΑΠ</cite>.

Κατά μια άποψη, αν η προκαταρκτική εξέταση γίνεται κατόπιν μήνυσης ή έγκλησης κατά ορισμένου προσώπου, ή αν κατά τη διάρκεια αυτής αποδίδεται σε ορισμένο πρόσωπο η τέλεση αξιόποινης πράξης, το πρόσωπο αυτό έχει δικαιώματα ανάλογα προς εκείνα τα οποία αναγνωρίζει στον κατηγορούμενο το ποινικό δικονομικό δίκαιο κατά τη διάρκεια της προδικασίας, και ειδικότερα της προανάκρισης και της ανάκρισης<cite> 455/2012 Συμβ.Πλημ.Λάρισας</cite>.

Το πέρας της προκαταρκτικής εξέτασης δεν προβλέπεται ότι πρέπει να γνωστοποιείται στον κατηγορούμενο ή τον πολιτικώς ενάγοντα<cite> 455/2012 Συμβ.Πλημ.Λάρισας</cite>.

Κατά μια άποψη, ο κατηγορούμενος δεν είναι απαραίτητο να κληθεί σε συμπληρωματικές εξηγήσεις μετά τη συμπλήρωση του αποδεικτικού υλικού, εκτός αν υπήρχε αίτημά του προς τον αρμόδιο δικαστικό ή εισαγγελικό λειτουργό για να καταθέσει συμπληρωματικά, ή αν το έκρινε ο ίδιος ο πταισματοδίκης ή ο επισπεύδων την προκαταρκτική εξέταση Εισαγγελέας, ο οποίος θα έδινε ρητή παραγγελία<cite> 455/2012 Συμβ.Πλημ.Λάρισας</cite>.

Κατά τη μορφή του αρ.43 ΚΠοινΔ έως 01-04-2012, η παραπομπή του υπόπτου απευθείας στο ακροατήριο μετά από προκαταρκτική εξέταση είναι νόμιμη και στα πλημμελήματα αρμοδιότητας Τριμελούς Πλημμελειοδικείου, αν προκύπτουν επαρκείς ενδείξεις<cite> 455/2012 Συμβ.Πλημ.Λάρισας</cite>.
Κατά τη μορφή του αρ.43 ΚΠοινΔ έως 01-04-2012, η διενέργεια προανάκρισης στα πλημμελήματα αρμοδιότητας Τριμελούς Πλημμελειοδικείου είναι αναγκαία αν έχει προηγηθεί προκαταρκτική εξέταση ή αυτεπάγγελτη προανάκριση και δεν υπάρχουν ακόμη επαρκείς ενδείξεις για παραπομπή με απευθείας κλήση του κατηγορουμένου στο ακροατήριο ή αν δεν έχει προηγηθεί προκαταρκτική εξέταση ή αυτεπάγγελτη προανάκριση<cite> 455/2012 Συμβ.Πλημ.Λάρισας</cite>. 

<h2>Αρχειοθέτηση</h2>
<ul>Ο εισαγγελέας μπορεί να θέσει την υπόθεση στο αρχείο
<li>αν έχει διενεργηθεί προκαταρκτική εξέταση ή προανακριτικές πράξεις κατά το αρ.243 παρ.2 ΚΠοινΔ ή ΕΔΕ, και κρίνει ότι δεν προκύπτουν επαρκείς ενδείξεις<cite> αρ.43 παρ.3 ΚΠοινΔ</cite>.</li>
<li>αν η μήνυση ή η αναφορά είναι νόμω αβάσιμη ή προφανώς ουσία αβάσιμη ή ανεπίδεκτη δικαστικής εκτίμησης<cite> αρ.43 παρ.2 ΚΠοινΔ</cite>.</li>
<li>αν η μήνυση ή η αναφορά υποβάλλεται ανώνυμα ή με ανύπαρκτο όνομα<cite> αρ.43 παρ.4 εδ.1 ΚΠοινΔ</cite></li>.</ul>

<h2>Κίνηση ποινικής δίωξης</h2>
<ul>Αν δεν πρόκειται για κακούργημα, ο Εισαγγελέας κινεί την ποινική δίωξη
<li>παραγγέλοντας προανάκριση<cite> αρ.43 παρ.1 εδ.1 ΚΠοινΔ</cite>,</li>
<li>ή παραγγέλοντας ανάκριση<cite> αρ.43 παρ.1 εδ.1 ΚΠοινΔ</cite>,</li>
<li>ή εισάγοντας την υπόθεση με απευθείας κλήση του κατηγορούμενου στο ακροατήριο, όπου αυτό προβλέπεται<cite> αρ.43 παρ.1 εδ.1 ΚΠοινΔ</cite>.</li></ul>

Αν πρόκειται για κακούργημα, ο Εισαγγελέας μπορεί να κινήσει την ποινική δίωξη μόνο αν έχει γίνει προκαταρκτική εξέταση ή προανακριτικές πράξεις, και προκύπτουν επαρκείς ενδείξεις<cite> αρ.43 παρ.1 εδ.2 ΚΠοινΔ</cite>.

Δεν είναι αναγκαία η προκαταρκτική εξέταση, αν έχει προηγηθεί ΕΔΕ ή υπάρχει πόρισμα ή έκθεση ελέγχου του Γενικού Επιθεωρητή Δημόσιας Διοίκησης ή Σώματος ή Υπηρεσίας Επιθεώρησης και Ελέγχου των φορέων του αρ.1 παρ.2 ν.3074/2002 (ΦΕΚ Α 296), και αν προκύπτουν επαρκείς ενδείξεις για να κινηθεί η ποινική δίωξη<cite> αρ.43 παρ.1 εδ.3 ΚΠοινΔ</cite>.

<h3>Προανάκριση</h3>
Ο Εισαγγελέας Πλημμελειοδικών έχει δικαίωμα να ενεργεί προανάκριση<cite> αρ.31 παρ.1 περ.β ΚΠοινΔ</cite>.
Η προανάκριση διενεργείται για να βεβαιωθεί αξιόποινη πράξη<cite> αρ.31 παρ.1 περ.β ΚΠοινΔ</cite>.

Κατά την προανάκριση, το άτομο δεν είναι απλά ύποπτος, αλλά κατηγορούμενος<cite> 1/2009 εγκυκλ.Εισ.ΑΠ</cite>.

Κατά μια άποψη, αν πρόκειται για πλημμέλημα αρμοδιότητας του Τριμελούς Πλημμελειοδικείου, ο Εισαγγελέας Πλημμελειοδικών είναι απαραίτητο να διατάξει προανάκριση<cite> 2846/2014 Συμβ.Πλημ.Αθηνών</cite>.

Κατά μια άποψη, το κατηγορητήριο πρέπει να συντάσσεται εγγράφως και το περιεχόμενό του να αναγράφεται στην έκθεση εξέτασης του κατηγορουμένου κατά την προανάκριση<cite> 2846/2014 Συμβ.Πλημ.Αθηνών</cite>.
Κατά μια άποψη, μόνη η αναγραφή στην έκθεση εξέτασης του κατηγορούμενου ότι "του απαγγέλθηκε η κατηγορία" δεν εκπληρώνει την υποχρέωση του ανακρίνοντος να εκτίθεται με σαφήνεια και πληρότητα η πράξη για την οποία προκύπτει κατηγορία<cite> 2846/2014 Συμβ.Πλημ.Αθηνών</cite>.
Κατά μια άποψη, η ανακοίνωση της κατηγορίας πρέπει να περιλαμβάνει τόσο την ουσιαστική ποινική διάταξη, την οποία αναφέρει ο εισαγγελέας στην ποινική δίωξη που άσκησε, όσο και ακριβή περιγραφή του πραγματικού συμβάντος το οποίο συγκροτεί την αξιόποινη πράξη με λεπτομερή αναφορά των πραγματικών περιστατικών, έτσι ώστε ο κατηγορούμενος να είναι σε θέση να απολογηθεί με σαφήνεια και πληρότητα<cite> 2846/2014 Συμβ.Πλημ.Αθηνών</cite>.

Το πέρας της προανάκρισης δεν προβλέπεται ότι πρέπει να γνωστοποιείται στον κατηγορούμενο ή τον πολιτικώς ενάγοντα<cite> 455/2012 Συμβ.Πλημ.Λάρισας</cite>.

<ul>Η προανάκριση περατώνεται
<li>με απευθείας κλήση του κατηγορούμενου στο ακροατήριο<cite> αρ.245 παρ.1 περ.α ΚΠοινΔ</cite>, ή</li>
<li>με πρόταση του εισαγγελέα στο δικαστικό συμβούλιο<cite> αρ.245 παρ.1 περ.β ΚΠοινΔ</cite>, αν κρίνει ότι δεν υπάρχουν επαρκείς ενδείξεις για την παραπομπή του κατηγορουμένου στο ακροατήριο<cite> αρ.245 παρ.2 εδ.2 ΚΠοινΔ</cite> ή</li>
<li>με παραγγελία του εισαγγελέα στον ανακριτή, αν προκύπτει τέλεση κακουργήματος<cite> αρ.245 παρ.1 περ.γ ΚΠοινΔ</cite>.</li></ul>

Ο εισαγγελέας κάνει πρόταση στο δικαστικό συμβούλιο και για τα πρόσωπα ιδιάζουσας δωσιδικίας<cite> 3/2009 ΑΠ Ποιν.Πλήρη.Ολομέλεια Συμβούλιο</cite>.
Επί πλημμελημάτων δικηγόρων<cite> αρ.111 παρ.6 ΚΠοινΔ</cite>, αρμόδιο για την περάτωση της προανάκρισης, αν δεν προέκυψαν επαρκείς ενδείξεις ενοχής, είναι το Συμβούλιο Πλημμελειοδικών<cite> 3/2009 ΑΠ Ποιν.Πλήρη.Ολομέλεια Συμβούλιο</cite><cite> αρ.245 παρ.2 εδ.3 ΚΠοινΔ</cite>.

<h2>Άμυνα κατά πράξεων της προδικασίας</h2>
<h3>Αίτηση ακύρωσης πράξης της προδικασίας</h3>
Η ακυρότητα πράξεως της προδικασίας μπορεί να προταθεί με αίτηση ενώπιον του δικαστικού συμβουλίου για ακύρωση πράξης της προδικασίας<cite> αρ.176 παρ.1 ΚΠοινΔ</cite>.
Η ακυρότητα πράξεως της προδικασίας, αν δεν προτάθηκε ενώπιον του δικαστικού συμβουλίου, μπορεί να προταθεί με προσφυγή κατά του κλητηρίου θεσπίσματος ενώπιον του Εισαγγελέα Εφετών, αν συνάπτεται με τη βασιμότητα της παραπομπής του κατηγορούμενου στο ακροατήριο<cite> 1/2008 Ποιν.Πλήρη.Ολομέλεια</cite><cite> 539/1989 ΑΠ Ποιν.Τμ.</cite><cite> 7/2013 διατ.Εισ.Εφ.Δυτικής Στερεάς Ελλάδας</cite>.

Η αίτηση ακυρότητας κατά πράξης της προδικασίας ασκείται με κατάθεσή της στον Εισαγγελέα Πλημμελειοδικών<cite> 2846/2014 Συμβ.Πλημ.Αθηνών</cite>.
Η αίτηση ακυρότητας κατά πράξης της προδικασίας ασκείται παραδεκτά αν μέχρι την κατάθεσή της στον Εισαγγελέα Πλημμελειοδικών δεν έχει επιδοθεί το κλητήριο θέσπισμα στον κατηγορούμενο και δεν έχει γίνει αμετάκλητη η παραπομπή του στο ακροατήριο<cite> 2846/2014 Συμβ.Πλημ.Αθηνών</cite>.

Αν πρόκειται για πλημμέλημα για το οποίο απαιτείται προανάκριση<cite> αρ.244 ΚΠοινΔ</cite>, και ο Εισαγγελέας Πλημμελειοδικών δεν διατάξει προανάκριση, υπάρχει απόλυτη ακυρότητα της προδικασίας<cite> 2846/2014 Συμβ.Πλημ.Αθηνών</cite>.
Η ακυρότητα αυτή καλύπτεται αν ο κατηγορούμενος είχε ήδη απολογηθεί, λόγω αυτεπάγγελτης προανάκρισης<cite> 64/2012 διατ.Εισ.Εφ.Πειραιά</cite><cite> 2846/2014 συμβ.Πλημ.Αθηνών</cite><cite> αρ.243 παρ.2 ΚΠοινΔ</cite>.

<h3>Προσφυγή κατά απευθείας κλήσης στο ακροατήριο</h3>
Αν ο κατηγορούμενος παραπέμφθηκε απευθείας στο ακροατήριο του Τριμελούς Πλημμελειοδικείου<cite> αρ.322 παρ.1 εδ.1 ΚΠοινΔ</cite> ή του Τριμελούς Εφετείου<cite> αρ.322 παρ.3 εδ.1 ΚΠοινΔ</cite> με κλητήριο θέσπισμα, έχει δικαίωμα να ασκήσει προσφυγή.
Η προθεσμία άσκησης της προσφυγής είναι 10 ημέρες από την επιδοση του κλητηρίου θεσπίσματος<cite> αρ.322 παρ.1 εδ.1 ΚΠοινΔ</cite>.
Η προσφυγή ασκείται εμπρόθεσμα η κατάθεση της προσφυγής γίνει εντός 10 ημερών αν από την επίδοση του κλητηρίου θεσπίσματος<cite> 445/2012 Συμβ.Πλημ.Λάρισας</cite>.

Η ακυρότητα πράξεως της προδικασίας, αν δεν προτάθηκε ενώπιον του δικαστικού συνβουλίου, μπορεί να προταθεί με προσφυγή κατά του κλητηρίου θεσπίσματος ενώπιον του Εισαγγελέα Εφετών, αν συνάπτεται με τη βασιμότητα της παραπομπής του κατηγορούμενου στο ακροατήριο<cite> 1/2008 Ποιν.Πλήρη.Ολομέλεια</cite><cite> 539/1989 ΑΠ Ποιν.Τμ.</cite><cite> 7/2013 διατ.Εισ.Εφ.Δυτικής Στερεάς Ελλάδας</cite>.

Σκοπός της προσφυγής είναι η αποφυγή της παραπομπής του κατηγορουμένου στο ακροατήριο για πράξη για την οποία προφανώς δεν πρέπει να δικαστεί, για νομικούς ή και για ουσιαστικούς λόγους<cite> 706/2013 ΑΠ Ποιν.Τμ.Συμβούλιο</cite>.
Η προσφυγή πρέπει να αναφέρει τους νομικούς και ουσιαστικούς λόγους για τους οποίους ασκείται<cite> 7/2013 διατ.Εισ.Εφ.Δυτικής Στερεάς Ελλάδας</cite>.
Αν οι λόγοι δεν αναφέρονται ή είναι αόριστοι, η προσφυγή είναι άκυρη και απορρίπτεται ως απαράδεκτη<cite> 7/2013 διατ.Εισ.Εφ.Δυτικής Στερεάς Ελλάδας</cite>.
Νομικός λόγος για την αποφυγή παραπομπής του κατηγορουμένου είναι και η αρμοδιότητα του δικαστηρίου<cite> 7/2013 διατ.Εισ.Εφ.Δυτικής Στερεάς Ελλάδας</cite>.
Ουσιαστικός, νόμιμος, λόγος είναι και η εσφαλμένη εκτίμηση του αποδεικτικού υλικού και η μη συνδρομή των προϋποθέσεων της παραπομπής του κατηγορούμενου, αφού ελλείπουν οι απαιτούμενες προς τούτο επαρκείς ενδείξεις<cite> 23/2013 διατ.Εισ.Εφ.Πειραιά</cite>.

Επί πλημμελημάτων δικηγόρων, αρμόδιο καθ' ύλην δικαστήριο είναι το Τριμελές Εφετείο<cite> 3/2009 ΑΠ Ποιν.Πλήρη.Ολομέλεια Συμβούλιο</cite><cite> αρ.111 παρ.6 ΚΠοινΔ</cite>.

Δεν επιτρέπεται η συμπλήρωση των λόγων με άλλους που δεν περιέχονται στην έκθεση, όπως όταν στην έκθεση γίνεται παραπομπή σε λόγους που αναφέρονται σε άλλη έκθεση ή σε υπόμνημα<cite> 7/2013 διατ.Εισ.Εφ.Δυτικής Στερεάς Ελλάδας</cite>.
Τέτοια συμπλήρωση επιτρέπεται μόνο αν με την έκθεση συνυποβάλλεται έγγραφο με επιπλέον λόγους, και το έγγραφο φέρει επ' αυτού υπογραφή του προσφεύγοντος και του γραμματέα<cite> 7/2013 διατ.Εισ.Εφ.Δυτικής Στερεάς Ελλάδας</cite>.

Η προσφυγή δεν έχει σκοπό την προβολή της ακυρότητας του κλητηρίου θεσπίσματος<cite> 706/2013 ΑΠ Ποιν.Τμ.Συμβούλιο</cite>.
Αν το Συμβούλιο ακυρώσει το κλητήριο θέσπισμα, υπερβαίνει θετικά την εξουσία του<cite> 706/2013 ΑΠ Ποιν.Τμ.Συμβούλιο</cite>.
Η ακυρότητα του κλητηρίου θεσπίσματος ελέγχεται αποκλειστικά από το Δικαστήριο το οποίο θα επιληφθεί της εκδίκασης της κατηγορίας<cite> 706/2013 ΑΠ Ποιν.Τμ.Συμβούλιο</cite>.

Ακυρότητες της προδικασίας δεν αποτελούν λόγο ακυρότητας του κλητηρίου θεσπίσματος<cite> 1/2008 Ποιν.Πλήρη.Ολομέλεια</cite><cite> 706/2013 ΑΠ Ποιν.Τμ.Συμβούλιο</cite>.

Αν πράξη της προδικασίας είναι άκυρη, και η ακυρότητα δεν προτάθηκε ενώπιον του δικαστικού συμβουλίου, η ακυρότητα της πράξης μπορεί να προβληθεί με προσφυγή κατ' αρ.322 ΚΠοινΔ ενώπιον του Εισαγγελέα Εφετών, αν συνάπτεται με τη βασιμότητα της παραπομπής του κατηγορουμένου στο ακροατήριο<cite> 1/2008 Ποιν.Πλήρη.Ολομέλεια</cite>.
Αν ο Εισαγγελέας Εφετών κρίνει ότι οι προτεινόμενοι λόγοι ακυρότητας της προδικασίας είναι βάσιμοι, και αν από τα λοιπά στοιχεία δεν δικαιολογείται η παραπομπή του κατηγορουμένου στο ακροατήριο, ο Εισαγγελέας Εφετών δύναται να διατάξει τη συμπλήρωση της διενεργειθείσας προανάκρισης<cite> 1/2008 Ποιν.Πλήρη.Ολομέλεια</cite>.
Αν ο Εισαγγελέας Εφετών απορρίψει τους προτεινόμενους λόγους ακυρότητας, ή αν η ακυρότητα δεν προβλήθηκε δια της προσφυγής, η ακυρότητα δεν επιδρά επί του κύρους της δια κλητηρίου θεσπίσματος παραπομπής του κατηγορουμένου στο ακροατήριο, και δεν μπορεί να προβληθεί στο δικαστήριο ως λόγος ακυρότητας της παραπομπής<cite> 1/2008 Ποιν.Πλήρη.Ολομέλεια</cite>.
Το δικαστήριο δεν έχει, βάσει αυτού το λόγου, εξουσία να κηρύξει την ακυρότητα του κλητηρίου θεσπίσματος και να παραπέμψει την υπόθεση στην ανάκριση, ώστε να επαναληφθεί η ακύρως διενεργειθείσα ανακριτική πράξη<cite> 1/2008 Ποιν.Πλήρη.Ολομέλεια</cite>.

Για την άσκηση της προσφυγής απαιτείται η κατάθεση παραβόλου υπέρ του Δημοσίου 300 €<cite> αρ.322 παρ.1 εδ.2 ΚΠοινΔ</cite>.
Αν μία προσφυγή ασκείται από περισσότερους κατηγορούμενους, κατατίθεται ένα μόνο παράβολο<cite> αρ.322 παρ.1 εδ.3 ΚΠοινΔ</cite><cite> 23/2013 διατ.Εισ.Εφ.Πειραιά</cite>.
Αν περισσότες προσφυγές ασκούνται από περισσότερους κατηγουρούμενους, κατατίθεται ένα παράβολο ανά προσφυγή<cite> 23/2013 διατ.Εισ.Εφ.Πειραιά</cite>.
Αν δεν καταβληθεί το παράβολο, η προσφυγή απορρίπτεται ως απαράδεκτη<cite> 23/2013 διατ.Εισ.Εφ.Πειραιά</cite>.

Η προσφυγή αποτελεί ειδικό ένδικο μέσο<cite> 23/2013 διατ.Εισ.Εφ.Πειραιά</cite>.
Η άσκηση της προσφυγής έχει επεκτατικό αποτέλεσμα και στους μη ασκούντες προσφυγή συμμετέχοντες<cite> αρ.45 ΚΠοινΔ</cite>, αλλά και στους συναίτιους, όταν ο λόγος δεν αρμόζει αποκλειστικά στον προσφεύγοντα<cite> 23/2013 διατ.Εισ.Εφ.Πειραιά</cite>.

Η προσφυγή εξετάζεται μόνο για τα τμήματα του κλητηρίου θεσπίσματος τα οποία προσβάλλει<cite> 646/2015 ΑΠ Ποιν.Τμ.</cite>.
Αν το κλητήριο θέσπισμα παραπέμπει τον κατηγορούμενο στο ακροατήριο για περισσότερα εγκλήματα, η προσφυγή θα εξεταστεί μόνο για τα σκέλη του κλητηρίου θεσπίσματος εναντίον των οποίων βάλει, και δεν εξετάζεται όλο το κλητήριο θέσπισμα<cite> 646/2015 ΑΠ Ποιν.Τμ.</cite>.

Αν ο κατηγορούμενος παραπέμπεται για αδίκημα, και το αντικείμενο της δίκης αυτής είναι προδικαστικό ζήτημα για άλλη εκκρεμή δίκη, αν δεν είναι σκόπιμη η ένωση των δικών, και αν ο κατηγορούμενος προτείνει με προσφυγή του την απόλυτη ακυρότητα της διαδικασίας από τη μη αναστολή της δίκης, το δικαστικό συμβούλιο που αναλαμβάνει την προσφυγή μπορεί να διατάξει την αναστολή της δεύτερης δίκης<cite> 706/2013 ΑΠ Ποιν.Τμ.Συμβούλιο</cite>.

Αν με την προσφυγή προβλήθηκαν ακυρότητες της προδικασίας, και οι ακυρότητες απορρίφθηκαν από τον εισαγγελέα εφετών, δεν επιδρούν επί του κύρους του κλητηρίου θεσπίσματος, και δεν μπορούν να προβληθούν ενώπιον του δικαστηρίου ως λόγος ακυρότητάς του<cite> 480/2015 ΑΠ Ποιν.Τμ.</cite>.

<h4>Πορεία της προσφυγής</h4>
Ο Εισαγγελέας Εφετών έχει την υποχρέωση εντός 10 ημερών από την ημέρα που θα φθάσει σε αυτόν η προσφυγή<cite> αρ.322 παρ.2 εδ.1 ΚΠοινΔ</cite>
<ul><li>α) αν κρίνει ότι η παραπομπή είναι εσφαλμένη, να δεχθεί την προσφυγή και να παραγγείλει την εισαγωγή της κατηγορίας στο Δικαστικό Συμβούλιο, κατ' αρ.245 παρ.2 ΚΠοινΔ<cite> 23/2013 διατ.Εισ.Εφ.Πειραιά</cite><cite> αρ.322 παρ.2 εδ.1 ΚΠοινΔ</cite>.
Στην περίπτωση αυτή η υπόθεση επιστρέφει στο στάδιο της προδικασίας<cite> 7/2013 διατ.Εισ.Εφ.Δυτικής Στερεάς Ελλάδας</cite>.
Η επιστροφή στο στάδιο της προδικασίας ισχύει ακόμη και αν το Δικαστικό Συμβούλιο παραπέμψει τον προσφεύγοντα στο ακροατήριο, καθώς το παραπεμπτικό βούλευμα δεν επικυρώνει την αρχική παραπομπή, αλλά συνιστά νέα, αυτοτελή κρίση για την υπόθεση<cite> 7/2013 διατ.Εισ.Εφ.Δυτικής Στερεάς Ελλάδας</cite>.
Η αναστολή της παραγραφής ανατρέπεται<cite> 7/2013 διατ.Εισ.Εφ.Δυτικής Στερεάς Ελλάδας</cite>.
Στην περίπτωση αυτή ο Εισαγγελέας Εφετών διατάσσει και την επιστροφή του παραβόλου της προσφυγής στον προσφεύγοντα<cite> αρ.322 παρ.1 εδ.6 ΚΠοινΔ</cite></li>
<li>β) αν κρίνει ότι η παραπομπή είναι εσφαλμένη, να διατάξει προανάκριση<cite> αρ.322 παρ.2 εδ.1 ΚΠοινΔ</cite> ή συμπλήρωση της προανάκρισης<cite> αρ.322 παρ.2 εδ.1 ΚΠοινΔ</cite> ή κύρια ανάκριση<cite> αρ.322 παρ.2 εδ.2 ΚΠοινΔ</cite>.
Στην περίπτωση αυτή η υπόθεση επιστρέφει στο στάδιο της προδικασίας<cite> 7/2013 διατ.Εισ.Εφ.Δυτικής Στερεάς Ελλάδας</cite>.
Η αναστολή της παραγραφής ανατρέπεται<cite> 7/2013 διατ.Εισ.Εφ.Δυτικής Στερεάς Ελλάδας</cite>.</li></li>
<li>γ) αν κρίνει ότι η παραπομπή είναι ορθή, να απορρίψει την προσφυγή<cite> αρ.322 παρ.2 εδ.1 ΚΠοινΔ</cite>.
Στην περίπτωση αυτή διατηρείται η συνέπεια της επίδοσης του κλητηρίου θεσπίσματος για την έναρξη της κύριας διαδικασίας<cite> 7/2013 διατ.Εισ.Εφ.Δυτικής Στερεάς Ελλάδας</cite>.
Η αναστολή της παραγραφής από την επίδοση του κλητηρίου θεσπίσματος διατηρείται<cite> 7/2013 διατ.Εισ.Εφ.Δυτικής Στερεάς Ελλάδας</cite>.
Αν από την επίδοση της απορριπτικής διάταξης μέχρι τη δικάσιμο που έχει οριστεί μεσολαβεί διάστημα ίσο ή μεγαλύτερο του μισού της προθεσμίας κλήτευσης, ο προσφεύγων οφείλει, χωρίς νέα κλήτευση, να εμφανιστεί στο ακροατήριο χωρίς άλλη κλήτευση<cite> αρ.322 παρ.2 εδ.3 υποεδ.2 ΚΠοινΔ</cite>, διαφορετικά δικάζεται ερήμην<cite> 7/2013 διατ.Εισ.Εφ.Δυτικής Στερεάς Ελλάδας</cite>.
Αν από την επίδοση της απορριπτικής διάταξης μέχρι τη δικάσιμο που έχει οριστεί μεσολαβεί διάστημα μικρότερο του μισού της προθεσμίας κλήτευσης, θα οριστεί νέα δικάσιμος και θα χωρήσει νέα επίδοση του κλητηρίου θεσπίσματος<cite> 7/2013 διατ.Εισ.Εφ.Δυτικής Στερεάς Ελλάδας</cite>.</li></ul>

<h3>Προσφυγή από πρόσωπο ιδιάζουσας δωσιδικίας</h3>
Αν ο κατηγορούμενος απολαμβάνει ιδιάζουσας δωσιδικίας<cite> αρ.111 περ.6 ΚΠοινΔ</cite>, και κλητεύθηκε απευθείας στο ακροατήριο με κλητήριο θέσπισμα, έχει δικαίωμα να ασκήσει προσφυγή στο αρμόδιο συμβούλιο εφετών κατά της εν λόγω κλητεύσεώς του<cite> 245/2015 ΑΠ Ποιν.Τμ.Συμβούλιο</cite><cite> αρ.322 παρ.3 ΚΠοινΔ</cite>.

Δικαίωμα προσφυγής έχει και ο συμμέτοχος και συγκατηγορούμενος, ο οποίος δεν είναι πρόσωπο ιδιάζουσας δωσιδικίας<cite> 190/1999 Συμβ.Εφ.Θράκης</cite>.

Η προσφυγή πρέπει να κατατεθεί μέσα σε 10 μέρες από την επίδοση του κλητηρίου θεσπίσματος<cite> αρ.322 παρ.3 εδ.1 υποεδ.1 ΚΠοινΔ</cite><cite> αρ.322 παρ.1 εδ.1 υποεδ.1 ΚΠοινΔ</cite>.

Η προσφυγή υποβάλλεται στον γραμματέα της εισαγγελίας εφετών<cite> αρ.322 παρ.3 εδ.1 υποεδ.2 ΚΠοινΔ</cite> ή στον γραμματέα της εισαγγελίας πρωτοδικών ή στον γραμματέα του ειρηνοδικείου της διαμονής του κατηγορουμένου<cite> αρ.322 παρ.3 εδ.1 ΚΠοινΔ</cite<cite> αρ.322 παρ.1 εδ.1 υποεδ.3 ΚΠοινΔ</cite>.

Η προσφυγή αποτελεί οιονεί ένδικο μέσο<cite> 245/2015 ΑΠ Ποιν.Τμ.Συμβούλιο</cite>.

Το συμβούλιο εφετών έχει υποχρέωση να αποφασίσει επί της προσφυγής μέσα σε 10 ημέρες από τότε που υποβλήθηκε η αίτηση προσφυγής μαζί με τη σχετική πρόταση του εισαγγελέα εφετών<cite> αρ.322 παρ.3 εδ.2 ΚΠοινΔ</cite>.
<ul>Το συμβούλιο έχει τη δυνατότητα
<li>α) να απορρίψει την προσφυγή<cite> αρ.322 παρ.3 εδ.2 ΚΠοινΔ</cite>, ή</li>
<li>β) κατά μια άποψη, να κρίνει επί της ουσίας και να αποφασίσει ότι δεν πρέπει να γίνει κατηγορία κατά του προσφεύγοντος κατηγορουμένου<cite> 177/1999 Συμβ.Εφ.Θράκης</cite>, ή</li>
<li>γ) να διατάξει προανάκριση<cite> αρ.322 παρ.3 εδ.2 ΚΠοινΔ</cite>, ή</li>
<li>δ) να διατάξει συμπλήρωση της προανάκρισης που προηγήθηκε<cite> αρ.322 παρ.3 εδ.2 ΚΠοινΔ</cite>, ή</li>
<li>ε) να διατάξει την ενέργεια κύριας ανάκρισης<cite> αρ.322 παρ.3 εδ.2 ΚΠοινΔ</cite>.</li></ul>

<ul>Αν το συμβούλιο διατάξει προανάκριση, συμπλήρωση της προανάκρισης ή ενέργεια κύριας ανάκρισης, και αφού ο εισαγγελέας εφετών επανεισάγει την υπόθεση στο συμβούλιο<cite> αρ.322 παρ.3 εδ.2 ΚΠοινΔ</cite>, το συμβούλιο έχει τη δυνατότητα
<li>α) να απορρίψει την προσφυγή<cite> αρ.322 παρ.3 εδ.2 ΚΠοινΔ</cite>, ή</li>
<li>β) να αποφασίσει ότι δεν πρέπει να γίνει κατηγορία<cite> αρ.322 παρ.3 εδ.2 ΚΠοινΔ</cite>, ή</li>
<li>γ) να παύσει οριστικά την ποινική δίωξη<cite> αρ.322 παρ.3 εδ.2 ΚΠοινΔ</cite>.</li></ul>

Το βούλευμα του συμβουλίου εφετών που απορρίπτει την προσφυγή επιδίδεται στον κατηγορούμενο<cite> αρ.322 παρ.3 εδ.4 υποεδ.1 ΚΠοινΔ</cite><cite> αρ.155 ΚΠοινΔ</cite>.

Επί της προσφυγής αποφαίνεται το Συμβούλιο Εφετών σε πρώτο και τελευταίο βαθμό<cite> 245/2015 ΑΠ Ποιν.Τμ.Συμβούλιο</cite><cite> αρ.322 παρ.3 εδ.3 ΚΠοινΔ</cite>.
Εναντίον του βουλεύματος του Συμβουλίου Εφετών δεν επιτρέπεται έφεση<cite> 245/2015 ΑΠ Ποιν.Τμ.Συμβούλιο</cite>.

Ο κατηγορούμενος ιδιάζουσας δωσιδικίας δεν έχει δικαίωμα άσκησης αναίρεσης κατά του βουλεύματος περί προσφυγής κατά κλητηρίου θεσπίσματος<cite> 3/2014 ΑΠ Ποιν.Ολομέλεια</cite>.
Δικαίωμα αναίρεσης στην περίπτωση αυτή έχει μόνο ο Εισαγγελέας του Αρείου Πάγου<cite> 3/2014 ΑΠ Ποιν.Ολομέλεια</cite>.
Η προθεσμία για άσκηση αναίρεσης κατά βουλεύματος από τον Εισαγγελέα του Αρείου Πάγου αναστέλλεται κατά τη διάρκεια των δικαστικών διακοπών, από 1η έως και 31η Αυγούστου<cite> 405/2014 ΑΠ Ποιν.Τμ.Συμβούλιο</cite>.

Αν έχουν ασκήσει προσφυγή και ο κατηγορούμενος και ο συγκατηγορούμενός του, και το συμβούλιο έχει αποφανθεί επί μιας προσφυγής ότι δεν πρέπει να γίνει κατηγορία κατά ενός κατηγορουμένου, και λόγω του επεκτατικού αποτελέσματος της προσφυγής, και κατά του συγκατηγορουμένου, η δεύτερη προσφυγή θα απορριφθεί ως απαράδεκτη λόγω έλλειψης έννομου συμφέροντος<cite> 190/1999 Συμβ.Εφ.Θράκης</cite>. 

Κατά μια άποψη, αν έχει παραγγελθεί προανάκριση, και ο κατηγορούμενος είναι πρόσωπο ιδιάζουσας δωσιδικίας, και ο Εισαγγελέας Πλημμελειοδικών κρίνει ότι δεν υπάρχουν επαρκείς ενδείξεις, ο Εισαγγελέας Πλημμελειοδικών είναι υποχρεωμένος να διαβιβάσει την δικογραφία στον Εισαγγελέα Εφετών, και δεν μπορεί να εισάγει παραδεκτά απευθείας την υπόθεση στο Συμβούλιο Πλημμελειοδικών με απαλλακτική πρόταση<cite> 2368/2013 Συμβ.Πλημ.Αθηνών</cite>.

<h2>Ακυρότητα</h2>
<h3>Σχετική ακυρότητα</h3>
<ul>Σχετική ακυρότητα υπάρχει:
<li>επί πράξης ή εγγράφου όπου αυτό ορίζεται ρητά στον νόμο<cite> 669/2014 ΑΠ Ποιν.Τμ.</cite></li>
<li>επί της διαδικασίας στο ακροατήριο όταν ο κατηγορούμενος, ο συνήγορός του ή ο εισαγγελέας ζητήσουν να ασκήσουν δικαίωμα που ρητά τους παρέχεται από το νόμο και το δικαστήριο τους το αρνήθηκε ή παρέλειψε να αποφανθεί για τη σχετική αίτηση.</li></ul>

Οι σχετικές ακυρότητες προτείνονται από τον εισαγγελέα ή από τον διάδικο που έχει συμφέρον<cite> αρ.173 παρ.1 εδ.1 ΚΠοινΔ</cite>, όχι όμως αν τις προκάλεσαν οι ίδιοι, με ενέργεια ή παράλειψη, ή αν τις δέχθηκαν ρητά<cite> αρ.173 παρ.3 ΚΠοινΔ</cite>.

Σχετικές ακυρότητες που αφορούν πράξη της προδικασίας προτείνονται ως το τέλος της προδικασίας<cite> αρ.173 παρ.1 εδ.2 υποεδ.1 ΚΠοινΔ</cite><cite> 669/2014 ΑΠ Ποιν.Τμ.</cite>.
Σχετικές ακυρότητες που αφορούν τη διαδικασία στο ακροατήριο προτείνονται μέχρι να εκδοθεί οριστική απόφαση για την κατηγορία, σε τελευταίο βαθμό<cite> αρ.173 παρ.1 εδ.2 υποεδ.2 ΚΠοινΔ</cite>.

Αν η σχετική ακυρότητα δεν προταθεί εμπρόθεσμα, θεραπεύεται<cite> αρ.174 παρ.1 ΚΠοινΔ</cite>.

<ul>Αν αυτός που κλητεύθηκε εμφανιστεί στη δίκη και δεν προβάλλει σχετική αντίρρηση, θεραπεύεται
<li>η ακυρότητα της κλήσης στο ακροατήριο<cite> αρ.174 παρ.2 εδ.1 ΚΠοινΔ</cite>,</li>
<li>η ακυρότητα του κλητηρίου θεσπίματος του κατηγορουμένου<cite> αρ.174 παρ.2 εδ.1 ΚΠοινΔ</cite>,</li>
<li>η ακυρότητα του κλητηρίου θεσπίσματος του αστικώς υπεύθυνου<cite> αρ.174 παρ.2 εδ.1 ΚΠοινΔ</cite>,</li>
<li>η ακυρότητα του καταλόγου των μαρτύρων<cite> αρ.174 παρ.2 εδ.1 ΚΠοινΔ</cite>,</li>
<li>η ακυρότητα της επίδοσης ή κοινοποίησης των ανωτέρω εγγράφων<cite> αρ.174 παρ.2 εδ.1 ΚΠοινΔ</cite>,</li>
<li>η ακυρότητα της πολιτικής αγωγής<cite> αρ.174 παρ.2 εδ.1 ΚΠοινΔ</cite><cite> αρ.166 παρ.3 ΚΠοινΔ</cite>.</li></ul>

Κατά μια άποψη, η μη εξέταση προταθέντων μαρτύρων αποτελεί σχετική ακυρότητα, όχι απόλυτη ακυρότητα<cite> 445/2012 προτ.Εισ.Πλημ.Λάρισας Συμβ.Πλημ.Λάρισας</cite>.
Κατά άλλη άποψη, η μη εξέταση προταθέντων μαρτύρων δεν δημιουργεί ακυρότητα<cite> 33/2006 ΑΠ Ποιν.Τμ.</cite>.

<h3>Απόλυτη ακυρότητα</h3></h3>
<ul>Απόλυτη ακυρότητα υπάρχει: 
<li>όταν δεν τηρηθούν οι διατάξεις που καθορίζουν την κίνηση της ποινικής δίωξης από τον εισαγγελέα, την υποχρεωτική συμμετοχή του σε πράξεις της προδικασίας, που ορίζονται ρητά στον νόμο, και την υποχρεωτική συμμετοχή του στη διαδικασία στο ακροατήριο.</li>
<li>όταν δεν τηρηθούν οι διατάξεις που καθορίζουν την εμφάνιση, εκπροσώπηση και υπεράσπιση του κατηγορουμένου και την άσκηση των δικαιωμάτων που του παρέχονται, όπου και όπως επιβάλλει ο νόμος</li>
<li>όταν δεν τηρηθούν οι διατάξεις που καθορίζουν την σύνθεση του δικαστηρίου, σύμφωνα με τις ειδικές διατάξεις του οργανισμού δικαστηρίων και του νόμου περί μεικτών ορκωτών δικαστηρίων για ακυρότητα εξαιτίας κακής σύνθεσής</li>
<li>όταν δεν τηρηθούν οι διατάξεις που καθορίζουν την αναστολή της ποινικής δίωξης στις περιπτώσεις που αυτή επιβάλλεται υποχρεωτικά από τον νόμο</li>
<li>αν ο πολιτικώς ενάγων παραστεί παράνομα στη διαδικασία στο ακροατήριο</li></ul>

Η απόλυτη ακυρότητα λαμβάνονται υπόψην από το δικαστήριο και αυτεπαγγέλτως σε κάθε στάδιο της διαδικασίας, ακόμη και στον Άρειο Πάγο<cite> αρ.171 ΚΠοινΔ</cite>, αν δεν έχει θεραπευθεί<cite> 1/2008 Ποιν.Πλήρη.Ολομέλεια</cite><cite> 377/2015 ΑΠ Ποιν.Τμ.</cite>.
Η ακυρότητα που θεραπεύθηκε δεν μπορεί να ληφθεί υπόψη ούτε αυτεπαγγέλτως<cite> 1/2008 Ποιν.Πλήρη.Ολομέλεια</cite><cite> 377/2015 ΑΠ Ποιν.Τμ.</cite>.
Αν η πράξη της προδικασίας πάσχει από απόλυτη ακυρότητα<cite> αρ.171 ΚΠοινΔ</cite>, η ακυρότητα προτείνεται μέχρι να γίνει αμετάκλητη η παραπομπή στο ακροατήριο<cite> 1/2008 Ποιν.Πλήρη.Ολομέλεια</cite><cite> 377/2015 ΑΠ Ποιν.Τμ.</cite><cite> αρ.173 παρ.2 ΚΠοινΔ</cite>.
Αν η πράξη της προδικασίας πάσχει από απόλυτη ακυρότητα<cite> αρ.171 ΚΠοινΔ</cite>, και η ακυρότητα δεν προταθεί μέχρι να γίνει αμετάκλητη η παραπομπή στο ακροατήριο<cite> αρ.173 παρ.2 ΚΠοινΔ</cite>, η ακυρότητα καλύπτεται<cite> 1/2008 Ποιν.Πλήρη.Ολομέλεια</cite><cite> 377/2015 ΑΠ Ποιν.Τμ.</cite><cite> αρ.174 παρ.1 ΚΠοινΔ</cite>.
Αν η πράξη της προδικασίας πάσχει από απόλυτη ακυρότητα<cite> αρ.171 ΚΠοινΔ</cite>, και η ακυρότητα προταθεί στο δικαστικό συμβούλιο και απορριφθεί, η ακυρότητα δεν μπορεί να προταθεί και πάλι ενώπιον του δικαστηρίου<cite> 1/2008 Ποιν.Πλήρη.Ολομέλεια</cite><cite> 445/2012 προτ.Εισ.Πλημ.Λάρισας Συμβ.Πλημ.Λάρισας</cite>.
Αν η πράξη της προδικασίας πάσχει από απόλυτη ακυρότητα<cite> αρ.171 ΚΠοινΔ</cite>, αρμόδιο να κηρύξει την ακυρότητα είναι το δικαστικό συμβούλιο<cite> 1/2008 Ποιν.Πλήρη.Ολομέλεια</cite><cite> 377/2015 ΑΠ Ποιν.Τμ.</cite><cite> αρ.176 παρ.1 ΚΠοινΔ</cite>.

Μετά την αμετάκλητη παραπομπή του κατηγορουμένου στο ακροατήριο, το δικαστικό συμβούλιο απεκδύεται από κάθε δικαιοδοσία επί της υπόθεσης<cite> 377/2015 ΑΠ Ποιν.Τμ.</cite>.

Αν η πράξη της διαδικασίας στο ακροατήριο (και της προπαρασκευαστικής και της κύριας) είναι άκυρη, αρμόδιο να κηρύξει την ακυρότητα είναι το δικαστήριο που αναλαμβάνει την εκδίκαση της κατηγορίας<cite> 377/2015 ΑΠ Ποιν.Τμ.</cite>.
Το δικαστήριο που αναλαμβάνει την εκδίκαση της κατηγορίας δεν είναι αρμόδιο να κηρύξει την ακυρότητα των πράξεων της ανάκρισης<cite> 1/2008 Ποιν.Πλήρη.Ολομέλεια</cite><cite> 445/2012 προτ.Εισ.Πλημ.Λάρισας Συμβ.Πλημ.Λάρισας</cite>.
Το δικαστήριο που αναλαμβάνει την εκδίκαση της κατηγορίας δεν έχει εξουσία να παραπέμψει την υπόθεση πίσω στο στάδιο της ανάκρισης<cite> 1/2008 Ποιν.Πλήρη.Ολομέλεια</cite><cite> 445/2012 προτ.Εισ.Πλημ.Λάρισας Συμβ.Πλημ.Λάρισας</cite>.
Το αν και κατά πόσο θα ληφθεί υπόψη από το δικαστήριο η ακύρως διενεργειθείσα πράξη της ανάκρισης είναι άλλο θέμα<cite> 445/2012 προτ.Εισ.Πλημ.Λάρισας Συμβ.Πλημ.Λάρισας</cite>.

Το δικαστήριο μπορεί να αναβάλει τη συζήτηση, ακόμη και αν δεν προταθεί η ακυρότητα, αν το δικαστήριο κρίνει ότι είναι δυνατό να προξενηθεί βλάβη στην υπεράσπιση του κατηγορουμένου ή του αστικώς υπευθύνου από την ακυρότητα<cite> αρ.174 παρ.2 εδ.2 ΚΠοινΔ</cite>.

Αν μια πράξη της προδικασίας είναι άκυρη, είναι αυτοδικαίως άκυρη και κάθε πράξη της προδικασίας η οποία διαδέχθηκε την άκυρη πράξη και η οποία εξαρτάται από αυτή<cite> 455/2012 Συμβ.Πλημ.Λάρισας</cite>.
Οι πράξεις της προδικασίας εξαρτώνται από προηγούμενη πράξη της προδικασίας αν παρήχθηκαν συνεπεία της άκυρης αρχικής πράξης, και η άκυρη αρχική πράξη αποτελεί δικονομική προϋπόθεση και λογικό νόμιμο όρο των μεταγενέστερων πράξεων, οι οποίες συνιστούν έτσι το αναγκαίο αποτέλεσμα εκείνης<cite> 455/2012 Συμβ.Πλημ.Λάρισας</cite>.
Η εξάρτηση πρέπει να είναι αποκλειστική και πραγματική, και όχι τυχαία ή ευκαιριακή, ώστε οι μεταγενέστερες πράξεις να βρίσκονται σε σχέση προέλευσης από την αρχική άκυρη πράξη<cite> 455/2012 Συμβ.Πλημ.Λάρισας</cite>.
Η κρίση του πότε υπάρχει τέτοια εξάρτηση εναπόκειται στον δικαστή της ουσίας<cite> 455/2012 Συμβ.Πλημ.Λάρισας</cite>.

Δεν υπάρχει απόλυτη ακυρότητα της διαδικασίας όταν ο πολιτικώς ενάγων που δήλωσε παράσταση πολιτικής αγωγής στο πρωτοβάθμιο δικαστήριο δεν παρουσιάζεται στο δευτεροβάθμιο δικαστήριο ή παρουσιάζεται σαν μάρτυρας, χωρίς να παραιτείται με σχετική δήλωσή του από την πολιτική αγωγή, και το δευτεροβάθμιο δικαστήριο του επιδικάζει, όπως και το πρωτόδικο δικαστήριο, χρηματική ικανοποίηση ηθικής βλάβης<cite> 377/2015 ΑΠ Ποιν.Τμ.</cite>. 

<h2>Τροποποίηση Ποινικού Δικονομικού Δικαίου</h2>
Κατά μια άποψη, οι τροποποιήσεις του ποινικού δικονομικού δικαίου έχουν αναδρομική ισχύ, σε αντίθεση με τις τροποποιήσεις του ουσιαστικού ποινικού δικαίου<cite> 1/2014 ΑΠ Ποιν.Ολομέλεια</cite>.
Αν νόμος τροποποιήσει δικονομικές διατάξεις, η ισχύς τους είναι αναδρομική και ο εισαγγελέας μπορεί να ασκήσει ποινική δίωξη για εγκλήματα που τελέστηκαν πριν την δημοσίευση του τροποποιητικού νόμου<cite> 1/2014 ΑΠ Ποιν.Ολομέλεια</cite>.

Κατά άλλη άποψη, οι τροποποιήσεις του ποινικού δικονομικού δικαίου δεν έχουν αναδρομική ισχύ, αν θίγονται ουσιώδη δικαιώματα του κατηγορουμένου<cite> <a href="http://www.eisap.gr/sites/default/files/consulations/%CE%93%CE%BD%CF%89%CE%BC_2013_2.pdf">2/2013 γν.Εισ.ΑΠ</a></cite>.

Αν με τροποποιήσεις του ποινικού δικονομικού δικαίου εισάγονται ευμενέστερες διατάξεις για τον κατηγορούμενο, οι διατάξεις αυτές εφαρμόζονται αναδρομικά, ανεξάρτητα από τον χρόνο τέλεσης του εγκλήματος<cite> <a href="http://www.eisap.gr/sites/default/files/consulations/%CE%93%CE%BD%CF%89%CE%BC_2013_2.pdf">2/2013 γν.Εισ.ΑΠ</a></cite>.

Οι τροποποιήσεις του ποινικού δικονομικού δικαίου εφαρμόζονται αναδρομικά, εκτός αν ο δικονομικός νόμος περιέχει ρύθμιση διαφορετική, χωρίς να τίθεται ζήτημα παραβίασης της αρχής nullum crimen, nulla poena sine lege<cite> 7/2013 διατ.Εισ.Εφ.Δυτικής Στερεάς Ελλάδας</cite>.
Οι τροποποιήσεις του ποινικού δικονομικού δικαίου εφαρμόζονται αμέσως στην εκκρεμή ποινική δίκη κατά το ατέλεστο μέρος της<cite> 7/2013 διατ.Εισ.Εφ.Δυτικής Στερεάς Ελλάδας</cite>.

Δικονομικό νόμο αποτελεί και ο νόμος που ορίζει την αρμοδιότητα των δικαστηρίων<cite> 7/2013 διατ.Εισ.Εφ.Δυτικής Στερεάς Ελλάδας</cite>.
Η μετατροπή του δικονομικού αυτού νόμου έχει αναδρομική ισχύ, εκτός αν έχει ήδη εκδοθεί απόφαση σε πρώτο βαθμό<cite> 7/2013 διατ.Εισ.Εφ.Δυτικής Στερεάς Ελλάδας</cite>.

<h2>Προστασία από κακόβουλες κλήσεις</h2>
Κατά μια άποψη, αν πρόσωπο που λαμβάνει μέρος σε προκαταρκτική εξέταση, προανάκριση ή κύρια ανάκριση γίνει αποδέκτης εξυβριστικών, συκοφαντικών, απειλητικών ή εκβιαστικών κλήσεων ή μηνυμάτων οι ανακριτικές αρχές έχουν το δικαίωμα να ζητήσουν από τους παρόχους υπηρεσιών ηλεκτρονικών επικοινωνιών στοιχεία σχετικά με την ταυτότητα ή τη θέση της σύνδεσης ή του χρήστη<cite> 12/2009 γν.Εισ.ΑΠ</cite>.
</main>

  <footer role="contentinfo"><small>© Greek Law</small></footer>
</body>
</html>
