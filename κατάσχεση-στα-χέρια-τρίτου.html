<!doctype html>
<html lang="el">
<head>
  <meta charset="utf-8">
  <title>Κατάσχεση εις χείρας τρίτου</title>
  <meta name="description"      content="Κερδίστε τη δίκη περί την κατάσχεση εις χείρας τρίτου, με ασπίδα τη νομολογία">
  <meta name="robots"           content="archive, follow, index, snippet">
  <meta name="viewport"         content="initial-scale = 1">
  <meta name="format-detection" content="telephone = no">
  <link rel="stylesheet"        href="./stylesheets/greeklaw.css">
  <script async                 src="./javascripts/nav.js"></script>
</head>
<body>
  <header><a href="./">Greek Law</a></header>
  <nav role="navigation"></nav>
<main role="main">
<h2>Κατάσχεση στα χέρια τρίτου</h2>
Η κατάσχεση στα χέρια τρίτου αποτελεί μία από τις μορφές κατάσχεσης ως μέσο αναγκαστικής εκτέλεσης για την ικανοποίηση χρηματικών απαιτήσεων<cite> 1525/2011 ΑΠ</cite>.

Στην έννοια της "δίκης" περιλαμβάνεται η αναγκαστική εκτέλεση<cite> 1525/2011 ΑΠ</cite>.

Η κατάσχεση στα χέρια τρίτου γίνεται με επίδοση κατασχετηρίου εγγράφου στον τρίτο και σε εκείνον κατά του οποίου στρέφεται η εκτέλεση<cite> 1525/2011 ΑΠ</cite><cite> άρ.983 παρ.1 ΚΠολΔ</cite>.

Το κατασχετήριο έγγραφο πρέπει να περιλαμβάνει, εκτός από τα στοιχεία του άρ.118 ΚΠολΔ,:<ul>
<li>ακριβή περιγραφή του εκτελεστού τίτλου και της απαίτησης βάσει των οποίων γίνεται η κατάσχεση<cite> άρ.983 παρ.1 περ.α ΚΠολΔ</cite>, και</li>
<li>το ποσό για το οποίο επιβάλλεται η κατάσχεση<cite> άρ.983 παρ.1 περ.β ΚΠολΔ</cite>, και</li>
<li>επιταγή προς τον τρίτο να μην καταβάλει σε εκείνον κατά του οποίου επισπεύδεται η εκτέλεση<cite> άρ.983 παρ.1 περ.γ ΚΠολΔ</cite>, και</li>
<li>διορισμό αντικλήτου, που κατοικεί στην περιφέρεια του ίδιου ειρηνοδικείου ή στην έδρα του πρωτοδικείου της κατοικίας του τρίτου, αν εκείνος υπέρ του οποίου γίνεται η εκτέλεση δεν κατοικεί στην περιφέρεια του ειρηνοδικείου της έδρας του τρίτου<cite> 1525/2011 ΑΠ</cite><cite> άρ.983 παρ.1 περ.δ ΚΠολΔ</cite>.</li></ul>

Αν το κατασχετήριο έγγραφο δεν επιδοθεί στον τρίτο, η κατάσχεση είναι ανυπόστατη<cite> 1525/2011 ΑΠ</cite><cite> άρ.983 παρ.1 ΚΠολΔ</cite><cite> άρ.983 παρ.2 ΚΠολΔ</cite>.

Η πρώτη επίδοση στον τρίτο αποτελεί στοιχείο του υποστατού ή της αντικειμενικής υπόστασης της κατάσχεσης<cite> 1525/2011 ΑΠ</cite>.
Η ανυπόστατη κατάσχεση δεν παράγει κανένα αποτέλεσμα, και δεν δεσμεύει τον τρίτο ή τον οφειλέτη καθ' ου η αναγκαστική εκτέλεση<cite> 1525/2011 ΑΠ</cite>.

Αν το κατασχετήριο έγγραφο επιδοθεί στον τρίτο, και δεν έχει επιδοθεί ήδη στον καθ' ου η εκτέλεση, και δεν επιδοθεί στον καθ' ου η εκτέλεση εντός 8 ημερών αφότου γίνει η επίδοση στον τρίτο, η κατάσχεση είναι άκυρη<cite> 1525/2011 ΑΠ</cite><cite> άρ.983 παρ.2 ΚΠολΔ</cite>.

Αν το κατασχετήριο έγγραφο επιδοθεί στον τρίτο, και έχει επιδοθεί ήδη στον καθ' ου η εκτέλεση, και δεν επιδοθεί εκ νέου στον καθ' ου η εκτέλεση εντός 8 ημερών αφότου γίνει η επίδοση στον τρίτο, δεν στοιχειοθετείται ακυρότητα της κατάσχεσης<cite> 1525/2011 ΑΠ</cite><cite> άρ.983 παρ.2 ΚΠολΔ</cite>.

Κατάσχεση μπορεί να γίνει και σε τραπεζικό λογαριασμό του οφειλέτη, αφού επιδοθεί αντίγραφο του εκτελεστού τίτλου στην τράπεζα που τηρεί τον τραπεζικό του λογαριασμό<cite> 19/2001 ΑΠ Πλήρη.Ολομέλεια</cite><cite> 38/2003 Μον.Πρ.Τρικάλων</cite>.
Από 29-05-2001, το απόρρητο των κάθε μορφής καταθέσεων σε πιστωτικά ιδρύματα αίρεται έναντι του δανειστή που έχει δικαίωμα κατάσχεσης της περιουσίας του δικαιούχου της κατάθεσης, μέχρι του χρηματικού ποσού που απαιτείται για την ικανοποίηση του δανειστή<cite> άρ.24 ν.2915/2001</cite><cite> άρ.38 παρ.1 ν.2915/2001</cite><cite> 69/2013 Μον.Πρ.Πρέβεζας (ασφ. μέτρα)</cite>.

Από τις διατάξεις που καθιερώνουν το απόρρητο των καταθέσεων σε Ελληνικές Τράπεζες δεν προκύπτει ότι θεσπίστηκε και το ακατάσχετο των αντιστοίχων από τις καταθέσεις απαιτήσεων<cite> 19/2001 ΑΠ Πλήρη.Ολομέλεια</cite>.
Απόρρητο καταθέσεων δεν υφίσταται στο μέτρο που, για την ικανοποίηση του κατασχόντος δανειστή, απαιτείται να αποκαλυφθεί η ύπαρξη της κατάθεσης<cite> 19/2001 ΑΠ Πλήρη.Ολομέλεια</cite>.
Κατά παλαιότερη άποψη, η κατάσχεση στα χέρια ελληνικής τράπεζας ως τρίτης, από δανειστή καταθέτη της τράπεζας, χρηματικής απαίτησης του καταθέτη, ήταν ανεπίτρεπτη<cite> 3/1993 ΑΠ Ολομέλεια</cite>.

Η κατάσχεση στα χέρια τρίτου μπορεί να αφορά και σε μέλλουσες απαιτήσεις, μόνο όμως αν υπάρχει η βασική έννομη σχέση, από την οποία, ως δικαιοπαραγωγική αιτία, απορρέει η μελλοντική απαίτηση, και δεν είναι απλά προσδοκώμενη<cite> 3563/2014 Πολ.Πρ.Πειραιώς (Τμήμα ναυτικών διαφορών)</cite>.
Για να μπορεί να κατασχεθεί μέλλουσα απαίτηση πρέπει να μπορεί να προσδιορισθεί κατά είδος και οφειλέτη, όχι δε απαραιτήτως και κατά ποσό<cite> 3563/2014 Πολ.Πρ.Πειραιώς (Τμήμα ναυτικών διαφορών)</cite>.
Αν κατασχεθεί μέλλουσα απαίτηση, η υποχρέωση του τρίτου να καταβάλει την απαίτηση αρχίζει μετά τη γέννηση της απαίτησης, και όχι μετά την πάροδο της οκταήμερης προθεσμίας από την κοινοποίηση της κατάσχεσης στον τρίτο<cite> 3563/2014 Πολ.Πρ.Πειραιώς (Τμήμα ναυτικών διαφορών)</cite>

Αν στο κατασχετήριο αναφέρεται ότι επιβάλλεται κατάσχεση και για τους τόκους του κεφαλαίου ως την εξόφλησή του, θα υπολογιστούν οι τόκοι έως και την ένατη ημέρα από την επίδοση του κατασχετηρίου στον καθού η εκτέλεση<cite> 1297/2011 ΑΠ</cite>.
Τους τόκους αυτούς οφείλει να καταβάλει στον κατασχόντα ο τρίτος στα χέρια του οποίου γίνεται η κατάσχεση<cite> 1297/2011 ΑΠ</cite>.

Αν στο κατασχετήριο δεν αναφέρεται ότι επιβάλλεται κατάσχεση και για τους τόκους του κεφαλαίου ως την εξόφλησή του, ή αν οι τόκοι ανάγονται σε χρόνο πέραν του ανωτέρω χρονικού σημείου, και ο εκτελεστός τίτλος αναλώθηκε με την κατάσχεση στα χέρια του τρίτου, ο δανειστής δύναται να επιδιώξει τους τόκους από τον καθού η εκτέλεση οφειλέτη και να τους αναζητήσει με αγωγή κατά αυτού<cite> 1297/2011 ΑΠ</cite>.

Αν ο δανειστής ικανοποιηθεί κατά τη διενέργεια αναγκαστικής εκτέλεσης, και εκδώσει λόγω της (μερικής ή ολικής) εξόφλησης εξοφλητική απόδειξη ή τιμολόγιο, και λόγω των παραστατικών αυτών προκύψουν έξοδα εξόφλησης, όπως τέλη χαρτοσήμου ή φόρος προστιθέμενης αξίας τα οποία κατ' άρ.425 ΑΚ περιλαμβάνονται στα έξοδα εξόφλησης, και ο δανειστής προκαταβάλει τα έξοδα αυτά, και δεν υπάρχει διαφορετική συμφωνία μεταξύ δανειστή και οφειλέτη, και δεν υφίσταται διαφορετική ειδική διάταξη που υπερισχύει της γενικής διάταξης του άρ.425 ΑΚ, ο δανειστής δικαιούται να στραφεί κατά του αρχικού οφειλέτη με αγωγή αδικαιολογήτου πλουτισμού και να ζητήσει τα σχετικά έξοδα<cite> 1297/2011 ΑΠ</cite><cite> άρ.425 ΑΚ</cite><cite> άρ.904 ΑΚ</cite>.

Αν ο προς κατάσχεση τραπεζικός λογαριασμός του καθ' ου έχει περισσότερους δικαιούχους, τεκμαίρεται αμάχητα ότι το ποσό που τηρείται στον λογαριασμό ανήκει κατά ίσα μέρη σε όλους τους δικαιούχους<cite> ν.5638/1932 άρ.4</cite>.

Στην κατάσχεση χρηματικής απαίτησης στα χέρια τρίτου, η πρώτη μετά την επιταγή πράξη εκτέλεσης είναι η επίδοση του κατασχετηρίου στον τρίτο<cite> 1525/2011 ΑΠ</cite>.

Τελευταίο χρονικό σημείο για την άσκηση ανακοπής είναι η εκπνοή της προθεσμίας 8 ημερών από την κοινοποίηση του κατασχετηρίου στον οφειλέτη, αν ο τρίτος προβεί σε καταφατική δήλωση, και υπάρχει επαρκές χρηματικό ποσό για να ικανοποιηθούν όλοι όσοι επέβαλαν κατάσχεση, και ο καθ' ου η εκτέλεση είναι κάτοικος Ελλάδας<cite> άρ.988 παρ.1 εδ.1 ΚΠολΔ</cite>.

Τελευταίο χρονικό σημείο για την άσκηση ανακοπής είναι η εκπνοή της προθεσμίας 30 ημερών από την κοινοποίηση του κατασχετηρίου στον οφειλέτη, αν ο τρίτος προβεί σε καταφατική δήλωση, και υπάρχει επαρκές χρηματικό ποσό για να ικανοποιηθούν όλοι όσοι επέβαλαν κατάσχεση, και ο καθ' ου η εκτέλεση είναι κάτοικος εξωτερικού ή αγνώστου διαμονής<cite> άρ.988 παρ.1 εδ.1 ΚΠολΔ</cite>.

Αν ο δανειστής κατασχέσει ποσό στα χέρια της Τράπεζας, ως τρίτης, και η Τράπεζα παρακαταθέσει το ποσό στο Ταμείο Παρακαταθηκών και Δανείων, ο κατάσχων μπορεί να παραλάβει τα χρήματα από το ΤΠΔ μόνο μετά από άδεια κατόπιν αίτησης ασφαλιστικών μέτρων κατά του ΤΠΔ<cite> 561/2012 Μον.Πρ.Ρόδου</cite><cite> 4702/2011 Εφ.Αθηνών</cite>.
Κατά μια άποψη, με τη σχετική δίκη δεν εισάγεται προς διάγνωση γνήσια υπόθεση ασφαλιστικών μέτρων, αλλά τέμνεται οριστικά η διαφορά, άρα επιτρέπεται έφεση κατά της σχετικής απόφασης<cite> 938/2004 Εφ.Αθηνών</cite>.

<h3>Κατάσχεση στα χέρια του Δημοσίου</h3>
Η αναγκαστική εκτέλεση δικαστικών αποφάσεων που επιδικάζουν χρηματικές απαιτήσεις κατά του Δημοσίου είναι επιτρεπτή<cite> 21/2001 ΑΠ Πλήρη.Ολομέλεια</cite><cite> άρ.2 παρ.3 Διεθνές Σύμφωνο για τα Ατομικά και Πολιτικά Δικαιώματα</cite><cite> άρ.14 παρ.1 εδ.2 ΔΣΑΠΔ</cite><cite> άρ.πρώτο ν.2462/1997</cite><cite> άρ.6 παρ.1 ΕΣΔΑ</cite><cite> άρ.πρώτο νδ.53/1974</cite><cite> άρ.20 παρ.1 Συντάγματος</cite>.

<h4>Κατά τον ν.4270/2014</h4>
<h5>Περιεχόμενο κατασχετηρίου</h5>
Στο κατασχετήριο στα χέρια του Δημοσίου πρέπει αναγκαίως να αναφέρεται σαφώς<ul>
<li>η ακριβής αιτία της οφειλής του Δημοσίου<cite> άρ.145 παρ.1 ν.4270/2014</cite>, και</li>
<li>το πρόσωπο του δικαιούχου της σχετικής απαίτησης<cite> άρ.145 παρ.1 ν.4270/2014</cite>, και</li>
<li>η ακριβής διεύθυνση του δικαιούχου της σχετικής απαίτησης<cite> άρ.145 παρ.1 ν.4270/2014</cite>, και</li>
<li>το ποσό της σχετικής απαίτησης<cite> άρ.145 παρ.1 ν.4270/2014</cite>, και</li>
<li>ο αριθμός φορολογικού μητρώου του κατασχόντος<cite> άρ.145 παρ.1 ν.4270/2014</cite>, και</li>
<li>ο αριθμός φορολογικού μητρώου του καθ' ου η κατάσχεση<cite> άρ.145 παρ.1 ν.4270/2014</cite>.</li></ul>

Αν δεν τηρηθούν οι διατάξεις του άρ.145 ν.4270/2014, η κατάσχεση εις χείρας του Δημοσίου είναι άκυρη<cite> άρ.145 παρ.5 εδ.1 ν.4270/2014</cite>.
Η ακυρότητα αυτή λαμβάνεται υπόψη και αυτεπαγγέλτως<cite> άρ.145 παρ.5 εδ.1 ν.4270/2014</cite>.

<h5>Επιδόσεις κατασχετηρίου</h5>
Η κατάσχεση χρηματικής απαίτησης στα χέρια του Δημοσίου ως τρίτου γίνεται, τηρουμένων και των λοιπών όρων και προϋποθέσεων που προβλέπονται από την κείμενη νομοθεσία, με κοινοποίηση του κατασχετηρίου:<ul>
<li>στην αρμόδια για τη φορολογία εισοδήματος του κατασχόντος Δ.Ο.Υ.<cite> άρ.145 παρ.1 περ.β ν.4270/2014</cite>, και</li>
<li>στην αρμόδια για τη φορολογία εισοδήματος του καθ' ου η κατάσχεση Δ.Ο.Υ.<cite> άρ.145 παρ.1 περ.β ν.4270/2014</cite>, και</li>
<li>στην αρμόδια για την πληρωμή της συγκεκριμένης οφειλής του Δημοσίου υπηρεσία ή στην οικεία χρηματική διαχείριση<cite> άρ.145 παρ.1 περ.α ν.4270/2014</cite>.</li></ul>

Η κατάσχεση εις χείρας του Δημοσίου ολοκληρώνεται μόνο από την ημερομηνία κοινοποίησης του κατασχετηρίου στην αρμόδια για την πληρωμή της συγκεκριμένης οφειλής του Δημοσίου υπηρεσία<cite> άρ.145 παρ.3 περ.α ν.4270/2014</cite>.

Αν η επίδοση στην αρμόδια για την πληρωμή της συγκεκριμένης οφειλής του Δημοσίου υπηρεσία δεν γίνει χρονικά τελευταία μεταξύ των υπόλοιπων αναγκαίων επιδόσεων του κατασχετηρίου, η επίδοση είναι άκυρη<cite> άρ.145 παρ.3 περ.α ν.4270/2014</cite>.

Αν η επίδοση στην αρμόδια για την πληρωμή της συγκεκριμένης οφειλής του Δημοσίου υπηρεσία δεν συνοδεύεται από νόμιμα επικυρωμένα από αρμόδιο δικαστικό επιμελητή αντίγραφα των επιδοτηρίων όλων των αναγκαίων προηγούμενων έγκυρων επιδόσεων του κατασχετηρίου στις Δ.Ο.Υ., η επίδοση είναι άκυρη<cite> άρ.145 παρ.3 περ.α ν.4270/2014</cite>.

Επίδοση του κατασχετηρίου στον Υπουργό Οικονομικών δεν απαιτείται<cite> άρ.145 παρ.3 περ.α ν.4270/2014</cite><cite> άρ.5 κδ.26-06/10-07-1944</cite>.

Αν δεν τηρηθούν οι διατάξεις του άρ.145 ν.4270/2014, η κατάσχεση εις χείρας του Δημοσίου είναι άκυρη<cite> άρ.145 παρ.5 εδ.1 ν.4270/2014</cite>.
Η ακυρότητα αυτή λαμβάνεται υπόψη και αυτεπαγγέλτως<cite> άρ.145 παρ.5 εδ.1 ν.4270/2014</cite>.

<h5>Προθεσμία δήλωσης τρίτου</h5>
Το Δημόσιο οφείλει να δηλώσει αν υπάρχει η απαίτηση που κατασχέθηκε μέσα σε 30 ημέρες από την επόμενη ημέρα της επίδοσης του κατασχετηρίου στην αρμόδια για την πληρωμή της συγκεκριμένης οφειλής του Δημοσίου υπηρεσία<cite> άρ.145 παρ.3 περ.β ν.4270/2014</cite><cite> άρ.985 παρ.1 ΚΠολΔ</cite>.
Ο προϊστάμενος της αρμόδιας για την πληρωμή της συγκεκριμένης οφειλής του Δημοσίου υπηρεσίας είναι αρμόδιος για την υποβολή της δήλωσης τρίτου στη γραμματεία του ειρηνοδικείο του τόπου όπου εδρεύει η υπηρεσία<cite> άρ.145 παρ.3 περ.β ν.4270/2014</cite>.

Αν η κατάσχεση εις χείρας του Δημοσίου είναι άκυρη, το Δημόσιο δεν υποχρεούται σε καμία δήλωση<cite> άρ.145 παρ.5 εδ.2 ν.4270/2014</cite>.

<h4>Κατά τον ν.2362/1995</h4>
<h5>Περιεχόμενο κατασχετηρίου</h5>
Στο κατασχετήριο στα χέρια του Δημοσίου πρέπει αναγκαίως να αναφέρεται σαφώς<ul>
<li>η ακριβής αιτία της οφειλής του Δημοσίου<cite> άρ.95 παρ.2 ν.2362/1995</cite>, και</li>
<li>το πρόσωπο του δικαιούχου της σχετικής απαίτησης<cite> άρ.95 παρ.2 ν.2362/1995</cite>, και</li>
<li>η ακριβής διεύθυνση του δικαιούχου της σχετικής απαίτησης<cite> άρ.95 παρ.2 ν.2362/1995</cite>, και</li>
<li>το ποσό της σχετικής απαίτησης<cite> άρ.95 παρ.2 ν.2362/1995</cite>.</li></ul>.

Αν δεν τηρηθούν οι διατάξεις του άρ.95 ν.2362/1995, η κατάσχεση εις χείρας του Δημοσίου είναι άκυρη<cite> 1525/2011 ΑΠ</cite><cite> άρ.95 παρ.5 εδ.1 ν.2362/1995</cite>.
Η ακυρότητα αυτή λαμβάνεται υπόψη και αυτεπαγγέλτως<cite> 1525/2011 ΑΠ</cite><cite> άρ.95 παρ.5 εδ.1 ν.2362/1995</cite>.

<h5>Επιδόσεις κατασχετηρίου</h5>
Η κατάσχεση χρηματικής απαίτησης στα χέρια του Δημοσίου ως τρίτου γίνεται, τηρουμένων των λοιπών όρων και προϋποθέσεων που προβλέπονται από τη σχετική νομοθεσία, με την κοινοποίηση του κατασχετηρίου:<ul>
<li>στην αρμόδια για τη συγκεκριμένη οφειλή του Δημοσίου Υπηρεσία Δημοσιονομικού Ελέγχου<cite> άρ.95 παρ.1 περ.γ ν.2362/1995</cite>, και</li>
<li>στην αρμόδια για την πληρωμή της συγκεκριμένης οφειλής του Δημοσίου Δημόσια Οικονομική Υπηρεσία ή στην οικεία χρηματική διαχείριση<cite> άρ.95 παρ.1 περ.β ν.2362/1995</cite>, και</li>
<li>στην αρμόδια για τη φορολογία του καθ' ου η κατάσχεση - αναγκαστική εκτέλεση (δηλαδή του δανειστή του Δημοσίου) Δημόσια Οικονομική Υπηρεσία<cite> άρ.95 παρ.1 περ.δ ν.2362/1995</cite>, και</li>
<li>στην αρμόδια για τη φορολογία του κατασχόντος Δημόσια Οικονομική Υπηρεσία<cite> άρ.95 παρ.1 περ.δ ν.2362/1995</cite>, και</li>
<li>στον υπουργό, ο οποιος είναι καθ' ύλη αρμόδιος σε σχέση προς την αιτία της οφειλής του Δημοσίου<cite> άρ.95 παρ.1 περ.α ν.2362/1995</cite>.</li></ul>

Αν παραλειφθεί οποιαδήποτε από τις ως άνω κοινοποιήσεις, η κατάσχεση δεν ολοκληρώνεται, και η κατάσχεση παραμένει ανυπόστατη, αλλά το αποτέλεσμα των παραλείψεων πρέπει να κρίνεται με βάση τον σκοπό καθεμιάς από τις κοινοποιήσεις<cite> 1525/2011 ΑΠ</cite>.

Η κατάσχεση στα χέρια του Δημοσίου ολοκληρώνεται από τη χρονολογία της έγκυρης κοινοποίησης του κατασχετηρίου στον κατά την παρ.1 άρ.21 ν.2362/1995 Υπουργό<cite> 1525/2011 ΑΠ</cite><cite> άρ.95 παρ.3 ν.2362/1995</cite>.
Αν η επίδοση στον Υπουργό δεν γίνει χρονικά τελευταία μεταξύ των υπόλοιπων αναγκαίων επιδόσεων του κατασχετηρίου, η επίδοση είναι άκυρη και ανυπόστατη<cite> 1525/2011 ΑΠ</cite>.

Αν η επίδοση στον Υπουργό δεν συνοδεύεται από νόμιμα επικυρωμένα από αρμόδιο Δικαστικό Επιμελητή αντίγραφα των επιδοτηρίων όλων των κατά το άρ.21 παρ.2 ν.2362/1995 αναγκαίων προηγούμενων έγκυρων επιδόσεων του κατασχετηρίου στις λοιπές υπηρεσίες ή χρηματικές διαχειρίσεις, η επίδοση είναι άκυρη και ανυπόστατη<cite> 1525/2011 ΑΠ</cite><cite> άρ.95 παρ.3 ν.2362/1995</cite>.

Αν δεν τηρηθούν οι διατάξεις του άρ.95 ν.2362/1995, η κατάσχεση εις χείρας του Δημοσίου είναι άκυρη<cite> 1525/2011 ΑΠ</cite><cite> άρ.95 παρ.5 εδ.1 ν.2362/1995</cite>.
Η ακυρότητα αυτή λαμβάνεται υπόψη και αυτεπαγγέλτως<cite> 1525/2011 ΑΠ</cite><cite> άρ.95 παρ.5 εδ.1 ν.2362/1995</cite>.

Ο καθ' ου η εκτέλεση, οφειλέτης του κατασχόντος, δικαιούται να επικαλεσθεί την αντικανονικότητα της επίδοσης του κατασχετηρίου στον τρίτο με ανακοπή των άρ.933 επ. ΚΠολΔ<cite> 1525/2011 ΑΠ</cite>.
Και αυτό γιατί ο καθ' ου η εκτέλεση έχει συμφέρον προς άρση των εμποδίων περί του να εισπράξει την απαίτησή του από τον τρίτο<cite> 1525/2011 ΑΠ</cite>.

<h5>Προθεσμία πληρωμής</h5>
Απώτερο χρονικό σημείο για την πληρωμή από το Δημόσιο είναι η τριακοστή ημέρα από την επίδοση του κατασχετηρίου στον καθ' ου η εκτέλεση<cite> 1525/2011 ΑΠ</cite>.

<h5>Προθεσμία δήλωσης τρίτου</h5>
Το Δημόσιο οφείλει να δηλώσει αν υπάρχει η απαίτηση που κατασχέθηκε μέσα σε 30 ημέρες από την επόμενη ημέρα της επίδοσης του κατασχετηρίου προς τον αρμόδιο καθ' ύλη Υπουργό, δηλαδή της τελευταίας από τις αναγκαίες επιδόσεις του κατασχετηρίου<cite> 1525/2011 ΑΠ</cite><cite> άρ.10 κδ.26-06/10-07-1944</cite><cite> άρ.985 παρ.1 εδ.1 ΚΠολΔ</cite>.
Η ρύθμιση του άρ.10 κδ.26-06/10-07-1944, ως ειδική, δεν έχει καταργηθεί με το άρ.1 περ.ε του ΕισΝΚΠολΔ<cite> 1525/2011 ΑΠ</cite>.

Αν η κατάσχεση εις χείρας του Δημοσίου είναι άκυρη, το Δημόσιο δεν υποχρεούται σε οποιαδήποτε δήλωση<cite> 1525/2011 ΑΠ</cite><cite> άρ.95 παρ.5 εδ.2 ν.2362/1995</cite>.

<h5>Προθεσμία άσκησης ανακοπής</h5>
Οι διατάξεις του άρ.95 ν.2362/1995 εφαρμόζονται ανάλογα και για την κατάσχεση απαιτήσεων τρίτων κατά του ΙΚΑ<cite> άρ.21 εδ.2 ν.2972/2001</cite>.

Τελευταίο χρονικό σημείο για την άσκηση ανακοπής είναι η εκπνοή της προθεσμίας 30 ημερών από την επίδοση του κατασχετηρίου στον τρίτο<cite> 1525/2011 ΑΠ</cite><cite> άρ.934 παρ.1 περ.α ΚΠολΔ</cite><cite> άρ.983 παρ.2 ΚΠολΔ</cite>.

<h4>Κατάσχεση στα χέρια του ΙΚΑ ως τρίτου</h4>
Οι διατάξεις του άρ.95 ν.2362/1995 εφαρμόζονται ανάλογα και για την κατάσχεση απαιτήσεων τρίτων κατά του ΙΚΑ<cite> άρ.21 εδ.2 ν.2972/2001</cite>.

Αν επισπεύδεται κατάσχεση στα χέρια του ΙΚΑ ως τρίτου, στη θέση του τρίτου για τις επιδόσεις κατά το άρ.95 ν.2362/1995 δεν τοποθετείται το νομικό πρόσωπο του ΙΚΑ, αλλά η Γενική Διεύθυνση Οικονομοτεχνικών Υπηρεσιών αυτού<cite> 1525/2011 ΑΠ</cite><cite> άρ.21 εδ.2 ν.2972/2001</cite><cite> άρ.983 παρ.1 ΚΠολΔ</cite>.
Με τον τρόπο αυτό προσδίδεται στη Γενική Διεύθυνση Οικονομοτεχνικών Υπηρεσιών του ΙΚΑ ένα είδος νομικής αυθυπαρξίας, αν και στην πραγματικότητα δεν αποτελεί αυτοτελές και ιδιαίτερο νομικό πρόσωπο<cite> 1525/2011 ΑΠ</cite>.

Με τις διατάξεις περί επίδοσης κατασχετηρίου στη Γενική Διεύθυνση Οικονομοτεχνικών Υπηρεσιών του ΙΚΑ, η υπηρεσία αυτή δεν αποκτά ιδιαίτερη νομική προσωπικότα, αλλά ο Διευθυντής της είναι όργανο και εκπροσωπεί το ΙΚΑ στη συγκεκριμένη περίπτωση<cite> 1525/2011 ΑΠ</cite>.

Αν το κατασχετήριο δεν επιδοθεί στη Γενική Διεύθυνση Οικονομοτεχνικών Υπηρεσιών του ΙΚΑ, η κατάσχεση εις χείρας του ΙΚΑ είναι ανυπόστατη<cite> 1525/2011 ΑΠ</cite><cite> άρ.983 παρ.1 ΚΠολΔ</cite>.
Το ανυπόστατο μπορεί να προτείνει οποιοσδήποτε έχει έννομο συμφέρον, όχι όμως ο τρίτος<cite> 1525/2011 ΑΠ</cite>.
Ενδεχόμενη αποδοχή από τον τρίτο της εγκυρότητας της κατάσχεσης δεν ασκεί επιρροή<cite> 1525/2011 ΑΠ</cite>.

Αν παραλειφθούν λοιπές αναγκαίες κοινοποιήσεις πέραν της Γενικής Διεύθυνσης Οικονομοτεχνικών Υπηρεσιών του ΙΚΑ, η κατάσχεση είναι άκυρη<cite> 1525/2011 ΑΠ</cite>.
Η ακυρότητα αυτή είναι απόλυτη και λαμβάνεται αυτεπαγγέλτως υπόψη από τα δικαστήρια<cite> 1525/2011 ΑΠ</cite>.
Οι λοιπές κοινοποιήσεις αποβλέπουν στην ενημέρωση των αντίστοιχων υπηρεσιών του τρίτου για την αποτροπή βλάβης αυτού, εξ αιτίας της βραδύτητας από την οποία χαρακτηρίζεται η αλληλοενημέρωση των υπηρεσιών αυτών<cite> 1525/2011 ΑΠ</cite>.

Οι υποχρεώσεις κοινοποίησης αναφέρονται ειδικά στον τρόπο και στη διαδικασία επιβολής της κατάσχεσης στα χέρια του ΙΚΑ ως τρίτου<cite> 1525/2011 ΑΠ</cite>.
Τα δικόγραφα των δικών περί την εκτέλεση απευθύνονται και κοινοποιούνται προς το νομικό πρόσωπο, όπως εκπροσωπείται, κατά τις κοινές διατάξεις<cite> 1525/2011 ΑΠ</cite>.

Η τροποποίηση του κατ' άρ.983 ΚΠολΔ οριζόμενου ως τρίτου για το ΙΚΑ, και η επιβολή πρόσθετων διατυπώσεων για την ολοκλήρωση της κατάσχεσης στα χέρια του ΙΚΑ ως τρίτου δεν έρχεται σε αντίθεση με το άρ.20 του Συντάγματος, ούτε το άρ.6 της ΕΣΔΑ<cite> 1525/2011 ΑΠ</cite>.

<h5>Προθεσμία δήλωσης τρίτου</h5>
Το ΙΚΑ οφείλει να δηλώσει αν υπάρχει η απαίτηση που κατασχέθηκε μέσα σε 30 ημέρες από την επόμενη ημέρα της επίδοσης του κατασχετηρίου προς τη Γενική Διεύθυνση Οικονομοτεχνικών Υπηρεσιών του ΙΚΑ, δηλαδή της τελευταίας από τις αναγκαίες επιδόσεις του κατασχετηρίου<cite> 1525/2011 ΑΠ</cite><cite> άρ.10 κδ.26-06/10-07-1944</cite><cite> άρ.985 παρ.1 εδ.1 ΚΠολΔ</cite>.
Η ρύθμιση του άρ.10 κδ.26-06/10-07-1944, ως ειδική, δεν έχει καταργηθεί με το άρ.1 περ.ε του ΕισΝΚΠολΔ<cite> 1525/2011 ΑΠ</cite>.

<h5>Προθεσμία πληρωμής</h5>
Απώτερο χρονικό σημείο για την πληρωμή από το ΙΚΑ είναι η τριακοστή ημέρα από την επίδοση του κατασχετηρίου στον καθ' ου η εκτέλεση<cite> 1525/2011 ΑΠ</cite>.

<h5>Προθεσμία άσκησης ανακοπής</h5>
Τελευταίο χρονικό σημείο για την άσκηση ανακοπής είναι η εκπνοή της προθεσμίας 30 ημερών από την επίδοση του κατασχετηρίου στον τρίτο<cite> 1525/2011 ΑΠ</cite><cite> άρ.934 παρ.1 περ.α ΚΠολΔ</cite><cite> άρ.983 παρ.2 ΚΠολΔ</cite>.

<h3>Κατάσχεση στα χέρια ΟΤΑ ως τρίτου</h3>
Η αναγκαστική εκτέλεση δικαστικών αποφάσεων που επιδικάζουν χρηματικές απαιτήσεις κατά ΟΤΑ είναι επιτρεπτή<cite> 21/2001 ΑΠ Πλήρη.Ολομέλεια</cite><cite> άρ.2 παρ.3 Διεθνές Σύμφωνο για τα Ατομικά και Πολιτικά Δικαιώματα</cite><cite> άρ.14 παρ.1 εδ.2 ΔΣΑΠΔ</cite><cite> άρ.πρώτο ν.2462/1997</cite><cite> άρ.6 παρ.1 ΕΣΔΑ</cite><cite> άρ.πρώτο νδ.53/1974</cite><cite> άρ.20 παρ.1 Συντάγματος</cite>.

Η διαδικασία και οι προϋποθέσεις για το κύρος της κατάσχεσης στα χέρια ΟΤΑ ρυθμίζονται από το άρ.4 παρ.2 νδ.31/1968 και το άρ.95 ν.2362/1995<cite> 783/2015 ΑΠ</cite>.

Η κατάσχεση στα χέρια ΟΤΑ ως τρίτου είναι έγκυρη μόνο αν επιβληθεί μετά από άδεια του Μονομελούς Πρωτοδικείου στην περιφέρεια του οποίου βρίσκεται ο ΟΤΑ, και υπό τη συνδρομή των προϋποθέσεων που απαιτούνται κάθε φορά για την κατάσχεση στα χέρια του Δημοσίου ως τρίτου, με την κατάλληλη προσαρμογή τους στη φύση και τις ιδιαιτερότητες των ΟΤΑ<cite> 783/2015 ΑΠ</cite><cite> άρ.4 παρ.2 νδ.31/1968</cite>.
Οι διατάξεις του άρ.4 παρ.2 νδ.31/1984 δεν έχουν καταργηθεί με το άρ.95 παρ.2 νδ.356/1974<cite> 783/2015 ΑΠ</cite>.

Σκοπός της διάταξης είναι η προστασία της περιουσίας των ΟΤΑ, με την αποφυγή της εμπλοκής τους σε ελαττωματικές εκτελεστικές διαδικασίες<cite> 783/2015 ΑΠ</cite>.

Πριν τη χορήγηση άδειας για κατάσχεση στα χέρια ΟΤΑ ως τρίτου, ο δικαιούχος πρέπει να έχει προβεί σε κοινοποίηση επιταγής προς πληρωμή στον οφειλέτη<cite> 127/2014 Μον.Πρ.Θεσσαλονίκης (ασφ. μέτρα)</cite>.

Η άδεια αυτή χορηγείται μετά από αίτηση εκείνου που επιθυμεί να προβεί στην κατάσχεση<cite> 783/2015 ΑΠ</cite><cite> 127/2014 Μον.Πρ.Θεσσαλονίκης (ασφ. μέτρα)</cite>. 
Η ρύθμιση περί χορήγησης άδειας του Μονομελούς Πρωτοδικείου πριν την κατάσχεση στα χέρια ΟΤΑ, ως μεταγενέστερη, κατισχύει της αντίθετης ρύθμισης του άρ.51 αρ.4 ΕισΝΚΠολΔ<cite> 783/2015 ΑΠ</cite>.

Η προϋπόθεση της χορήγησης άδειας από το Μονομελές Πρωτοδικείο ισχύει ακόμη και αν η κατάσχεση στα χέρια του ΟΤΑ ως τρίτου πρόκειται να επιβληθεί από το Δημόσιο για ικανοποίηση απαίτησής του<cite> 783/2015 ΑΠ</cite>.
Και αυτό γιατί ο σκοπός της διάταξης για την προστασία της περιουσίας των ΟΤΑ, με την αποφυγή της εμπλοκής τους σε ελαττωματικές εκτελεστικές διαδικασίες, συντρέχει και όταν φορέας της αξίωσης για την ικανοποίηση της οποίας επιβάλλεται η κατάσχεση είναι το Δημόσιο<cite> 783/2015 ΑΠ</cite>.
Η προϋπόθεση της χορήγησης άδειας από το Μονομελές Πρωτοδικείο πριν την κατάσχεση στα χέρια του ΟΤΑ εκ μέρους του Δημοσίου δεν έχει καταργηθεί ρητά ή σιωπηρά από κάποια διάταξη, ούτε από εκείνες του ν.2362/1995, ούτε από το νδ.356/1974<cite> 783/2015 ΑΠ</cite>.

Κατά τόπον αρμόδιο είναι το Μονομελές Πρωτοδικείο στην περιφέρεια του οποίου βρίσκεται ο ΟΤΑ<cite> 783/2015 ΑΠ</cite><cite> 127/2014 Μον.Πρ.Θεσσαλονίκης (ασφ. μέτρα)</cite>.

Στη δίκη για τη χορήγηση άδειας για κατάσχεση στα χέρια ΟΤΑ ως τρίτου πρέπει να καλούνται ο καθ' ου η αίτηση ΟΤΑ και ο καθ' ου η εκτέλεση οφειλέτης<cite> 783/2015 ΑΠ</cite><cite> 127/2014 Μον.Πρ.Θεσσαλονίκης (ασφ. μέτρα)</cite>.

Η δίκη για τη χορήγηση άδειας διεξάγεται κατά τις διατάξεις των άρ.686 επ. ΚΠολΔ<cite> 783/2015 ΑΠ</cite><cite> 127/2014 Μον.Πρ.Θεσσαλονίκης (ασφ. μέτρα)</cite>, αλλά εφαρμόζονται και οι διατάξεις των άρ.937 επ. ΚΠολΔ, καθόσον πρόκειται για δίκη περί την εκτέλεση<cite> 127/2014 Μον.Πρ.Θεσσαλονίκης (ασφ. μέτρα)</cite>.

Η υπόθεση δεν αποτελεί γνήσια υπόθεση ασφαλιστικών μέτρων, αλλά ρυθμιστικό μέτρο περί την εκτέλεση<cite> 19/2015 Μον.Πρ.Πατρών (ασφ. μέτρα)</cite>.

Για τη χορήγηση της άδειας πρέπει να πιθανολογηθεί<ul>
<li>η ύπαρξη της οφειλής του ΟΤΑ, η οποία αποτελεί αντικείμενο της κατάσχεσης,<cite> 783/2015 ΑΠ</cite><cite> 127/2014 Μον.Πρ.Θεσσαλονίκης (ασφ. μέτρα)</cite>, και</li>
<li>η βασιμότητα της ουσιαστικής αξίωσης, για την ικανοποίηση της οποίας επιβάλλεται η κατάσχεση<cite> 783/2015 ΑΠ</cite>.</li></ul>

Οι ΟΤΑ δεν απολαμβάνουν το προνόμιο των ΝΠΔΔ περί επίδοσης του κατασχετηρίου εις χείρας τρίτου και σε επιπρόσθετες υπηρεσίες<cite> άρ.53 νδ.496/1974</cite><cite> άρ.56 νδ.496/1974</cite>.

Το άρ.4 παρ.2 νδ.31/1968 παραπέμπει στα προνόμια του Δημοσίου που προβλέπονται στο άρ.95 ν.2362/1995, περί κατάσχεσης απαίτησης στα χέρια του Δημοσίου ως τρίτου<cite> 783/2015 ΑΠ</cite>.

Οι επιπλέον κοινοποιήσεις θα είναι ανεφάρμοστες για μικρούς δήμους και κοινότητες, όπου δεν παρίσταται ανάγκη κατανομής των εργασιών τους σε περισσότερες υπηρεσίες<cite> 463/2007 Μον.Πρ.Ιωαννίνων</cite>.

<h2>Κατάσχεση κατά ΟΤΑ</h2>
Κατά μια άποψη, οι φόροι και τα τέλη που εισπράττει ο ΟΤΑ και που τηρούνται σε τραπεζικό του λογαριασμό δεν είναι ακατάσχετα, γιατί αποτελούν ιδιωτική περιουσία του ΟΤΑ<cite> 235/2014 Μον.Πρ.Θήβας</cite><cite> 222/2012 Μον.Πρ.Θήβας</cite><cite> 17/2002 ΑΠ Ολομέλεια</cite><cite> 758/2010 Μον.Πρ.Θήβας (ασφαλ.)</cite><cite> 710/2012 Διοικ.Πρ.Ηρακλείου</cite><cite> 1042/2012 Μον.Πρ.Θεσσαλονίκης (ασφαλ.)</cite>.
Κατ' άλλη άποψη, οι φόροι και τα τέλη που εισπράττει ο ΟΤΑ και που τηρούνται σε τραπεζικό του λογαριασμό είναι ακατάσχετα, γιατί αποτελούν κονδύλια που έχουν ταχθεί για την εξυπηρέτηση ειδικού δημόσιου σκοπού<cite> 147/2011 Μον.Πρ.Ζακύνθου (ασφαλ.)</cite>.

Κατά μια άποψη, τα ποσά που προορίζονται για την μισθοδοσία των υπαλλήλων του ΟΤΑ και που τηρούνται σε τραπεζικό του λογαριασμό δεν είναι ακατάσχετα, γιατί αποτελούν ιδιωτική περιουσία του ΟΤΑ<cite> 235/2014 Μον.Πρ.Θήβας</cite><cite> 222/2012 Μον.Πρ.Θήβας</cite><cite> 758/2010 Μον.Πρ.Θήβας (ασφαλ.)</cite><cite> 1042/2012 Μον.Πρ.Θεσσαλονίκης (ασφαλ.)</cite>.
Τα κονδύλια που περιλαμβάνονται σε λογαριασμό του ΟΤΑ μεταξύ άλλων κονδυλίων και προορίζονται προς πληρωμή μισθών δεν είναι ακατάσχετα, γιατί τα κονδύλια αυτά γίνονται μισθοί μόνο αφού, και όχι πριν, περιέλθουν στους υπαλλήλους<cite> 235/2014 Μον.Πρ.Θήβας</cite><cite> 222/2012 Μον.Πρ.Θήβας (ασφαλ.)</cite>.
Κατ' άλλη άποψη, τα ποσά που προορίζονται αποκλειστικά για την μισθοδοσία των υπαλλήλων του ΟΤΑ και που τηρούνται σε τραπεζικό του λόγαριασμό είναι ακατάσχετα, γιατί αποτελούν κονδύλια που έχουν ταχθεί για την εξυπηρέτηση ειδικού δημόσιου σκοπού<cite> 223/2012 Μον.Πρ.Πρέβεζας</cite><cite> 123/2012 Μον.Πρ.Θήβας</cite><cite> 996/2010 Μον.Πρ.Χαλκίδας (ασφαλ.)</cite>.

Οι απαιτήσεις από ανταποδοτικά τέλη που τηρούνται σε τραπεζικό λογαριασμό του ΟΤΑ είναι ακατάσχετες<cite> 52/2013 Ειρ.Πρέβεζας (ασφαλ.)</cite><cite> 996/2010 Μον.Πρ.Χαλκίδας (ασφαλ.)</cite>.
Αν όλα τα έσοδα του ΟΤΑ συγκεντρώνονται σε έναν λογαριασμό, και ανάμεσά τους υπάρχουν και έσοδα ανταποδοτικών τελών, τα ανταποδοτικά τέλη χάνουν την ιδιαιτερότητά τους λόγω της ανάμειξης αυτής με τα υπόλοιπα έσοδα του ΟΤΑ<cite> 235/2014 Μον.Πρ.Θήβας</cite><cite> 222/2012 Μον.Πρ.Θήβας</cite>.

Οι απαιτήσεις από το τμήμα των Κεντρικών Αυτοτελών Πόρων που προορίζονται για επενδυτικές δραστηριότητες των ΟΤΑ (ΣΑΤΑ) που τηρούνται σε τραπεζικό λογαριασμό του ΟΤΑ είναι ακατάσχετες<cite> 103/2013 Μον.Πρ.Θηβας</cite><cite> 52/2013 Ειρ.Πρέβεζας (ασφαλ)</cite><cite> 147/2011 Μον.Πρ.Ζακύνθου (ασφαλ)</cite>.

Οι απαιτήσεις από ασφαλιστικές εισφορές και ΦΜΥ που τηρούνται από ΟΤΑ σε τραπεζικό λογαριασμό είναι ακατάσχετες<cite> 52/2013 Ειρ.Πρέβεζας (ασφαλ)</cite>. 

Αν ο ΟΤΑ παρουσιάζει αρνητικό προϋπολογισμό και δεν υπάρχει χρηματικό ποσό που να προορίζεται από τον δήμο προς έυρεση πόρων και επαύξηση της περιουσίας του μέσω εκμετάλευσης αυτού, τα ποσά που είναι κατατεθειμένα στον λογαριασμό του Δήμου δεν είναι ιδιωτική περιουσία και είναι ακατάσχετα<cite> 123/2012 Μον.Πρ.Θήβας</cite>.

Αν όλα τα ποσά που τηρούνται σε τραπεζικό λογαριασμό του ΟΤΑ είναι ακατάσχετα, ο λογαριασμός είναι ακατάσχετος<cite> 103/2013 Μον.Πρ.Θήβας</cite><cite> 123/2012 Μον.Πρ.Θήβας</cite><cite> 52/2013 Ειρ.Πρέβεζας (ασφαλ)</cite><cite> 996/2010 Μον.Πρ.Χαλκίδας (ασφαλ)</cite>.

Για να είναι ορισμένος ο προβαλλόμενος λόγος της ανακοπής εκτέλεσης ότι ο λογαριασμός του ΟΤΑ που κατασχέθηκε ήταν ακατάσχετος, πρέπει να προσδιορίζονται αναλυτικά τα ποσά που απαρτίζουν το σύνολο του ποσού που βρίσκεται στον επίδικο λογαριασμό και ποια από αυτά τα ποσά είναι ακατάσχετα<cite> 235/2014 Μον.Πρ.Θήβας</cite><cite> 222/2012 Μον.Πρ.Θήβας</cite><cite> 1042/2012 Μον.Πρ.Θεσσαλονίκης (ασφαλ)</cite><cite> 758/2010 Μον.Πρ.Θήβας (ασφαλ)</cite>.
Αν στον λογαριασμό που τηρεί ο ΟΤΑ περιέρχονται και ανταποδοτικά τέλη, πρέπει στην ανακοπή εκτέλεσης, για το ορισμένο της, να προσδιορίζεται ποιο είναι το ανταποδοτικό αυτό τέλος, ώστε να κριθεί από το δικαστήριο αν είναι όντως ανταποδοτικό<cite> 235/2014 Μον.Πρ.Θήβας</cite>, και σε τί ποσοστό ανέρχονται αυτά τα ποσά επί του συνόλου του λογαριασμού, ώστε να κριθεί αν απαγορεύεται ή όχι η κατάσχεσή τους<cite> 235/2014 Μον.Πρ.Θηβας</cite><cite> 222/2012 Μον.Πρ.Θήβας</cite><cite> 1042/2012 Μον.Πρ.Θεσσαλονίκης (ασφαλ)</cite><cite> 1046/2012 Μον.Πρ.Θεσσαλονίκης (ασφαλ)</cite><cite> 758/2010 Μον.Πρ.Θήβας (ασφαλ)</cite>. 

Ο δανειστής του ΟΤΑ μπορεί να κατασχέσει περισσότερους του ενός τραπεζικούς λογαριασμούς του ΟΤΑ, εφόσον δεν ήταν προφανές ότι η απαίτησή του θα ικανοποιούνταν από την κατάσχεση ενός λογαριασμού<cite> 41/2012 ΔΠρ Αθ (αναστ.)</cite>.

Το γεγονός ότι το ακίνητο του ΟΤΑ που κατασχέθηκε έχει αξία δυσανάλογα μεγαλύτερη από την απαίτηση του δανειστή δεν καθιστά την κατάσχεση άκυρη ως καταχρηστική<cite> 2354/2009 ΑΠ</cite>.

<h3>Ακατάσχετα κονδύλια σε λογαριασμό ΟΤΑ</h3>
ποσά για την αγορά καυσίμων και άλλων αναλώσιμων ειδών - πρώτων υλών βασικής προτεραιότητας για την στοιχειώδη λειτουργία του δήμου και την εξυπηρέτηση των πολιτών<cite> 123/2012 Μον.Πρ.Θήβας</cite>
δράσεις πολιτικής προστασίας<cite> 52/2013 Ειρ.Πρέβεζας (ασφαλ.)</cite>
επενδυτικές δαπάνες προγράμματος ΘΗΣΕΑΣ<cite> 52/2013 Ειρ.Πρέβεζας (ασφαλ.)</cite>
επιχορηγήσεις σχολικών κτιρίων και δαπάνες λειτουργίας αυτών<cite> 996/2010 Μον.Πρ.Χαλκίδας (ασφαλ.)</cite>
ποσά για την διενέργεια έργου δημόσιας φύσης<cite> 103/2013 Μον.Πρ.Θήβας</cite><cite> 996/2010 Μον.Πρ.Χαλκίδας (ασφαλ.)</cite>
έσοδα από τέλη καθαριότητας, φωτισμού και απορριμμάτων<cite> 50/2008 Μον.Πρ.Θήβας</cite><cite> 17/2002 ΑΠ Ολομέλεια</cite>

<h4>Ακατάσχετο λογαριασμών μισθοδοσίας</h4>
Αν η κατάσχεση έγινε σε τραπεζικό λογαριασμό του Δημοσίου ο οποίος δεν είναι ξεκάθαρα μισθοδοσίας, αλλά έχει και άλλα ποσά, ο λογαριασμός δεν είναι ακατάσχετος<cite> 33296/2009 Μον.Πρ.Θεσσαλονίκης (ασφ. μέτρα)</cite>.

<h2>Εκχώρηση απαίτησης</h2>
<h3>Εκχώρηση απαίτησης κατά του Δημοσίου</h3>
<h4>Κατά τον ν.4270/2014</h4>
Οι διατάξεις του άρ.145 παρ.1 έως παρ.3 ν.4270/2014 εφαρμόζονται ανάλογα και επί αναγγελίας εκχώρησης απαίτησης κατά του Δημοσίου<cite> άρ.145 παρ.4 εδ.1 ν.4270/2014</cite>.
Η αναγγελία τέτοιας εκχώρησης πρέπει, επί ποινή ακυρότητας αυτής, να καταχωρίζεται στο κάτω μέρος του νόμιμα συντεταγμένου πρωτοτύπου ή επικυρωμένου αντιγράφου του εκχωρητηρίου εγγράφου<cite> άρ.145 παρ.4 εδ.2 ν.4270/2014</cite>.

Αν δεν τηρηθούν οι διατάξεις του άρ.145 ν.4270/2014, η αναγγελία προς το Δημόσιο της εκχώρησης της απαίτησης είναι άκυρη<cite> άρ.145 παρ.4 εδ.1 ν.4270/2014</cite>.
Η ακυρότητα αυτή λαμβάνεται υπόψη και αυτεπαγγέλτως<cite> άρ.145 παρ.5 εδ.1 ν.4270/2014</cite>.

Κατά μια άποψη, οι προϋποθέσεις περί επιπρόσθετων κοινοποιήσεων της αναγγελίας εκχώρησης απαίτησης κατά του Δημοσίου κατ' άρ.145 ν.4270/2014 εφαρμόζονται και επί ενεχύρασης ονομαστικών απαιτήσεων προς εξασφάλιση απαιτήσεων Α.Ε. από δάνειο<cite> παρ.10 γν.84/2018 ΝΣΚ (αποδεκτή)</cite><cite> παρ.11 γν.84/2018 ΝΣΚ (αποδεκτή)</cite>.

<h4>Κατά τον ν.2362/1995</h4>
Οι διατάξεις του άρ.95 παρ.1 έως παρ.3 ν.2362/1995 εφαρμόζονται ανάλογα και επί αναγγελίας εκχώρησης απαίτησης κατά του Δημοσίου<cite> άρ.95 παρ.4 εδ.1 ν.2362/1995</cite>.
Η αναγγελία της εκχώρησης αυτής πρέπει, επί ποινή ακυρότητας αυτής, να καταχωρίζεται στο κάτω μέρος του νόμιμα συντεταγμένου πρωτοτύπου ή επικυρωμένου αντιγράφου του εκχωρητηρίου εγγράφου<cite> άρ.95 παρ.4 εδ.2 ν.2362/1995</cite>.

Αν δεν τηρηθούν οι διατάξεις του άρ.95 ν.2362/1995, η αναγγελία προς το Δημόσιο της εκχώρησης της απαίτησης είναι άκυρη<cite> άρ.95 παρ.5 εδ.1 ν.2362/1995</cite>.
Η ακυρότητα αυτή λαμβάνεται υπόψη και αυτεπαγγέλτως<cite> άρ.95 παρ.5 εδ.1 ν.2362/1995</cite>.

Κατά μια άποψη, οι προϋποθέσεις περί επιπρόσθετων κοινοποιήσεων της αναγγελίας εκχώρησης απαίτησης κατά του Δημοσίου κατ' άρ.95 ν.2362/1995 δεν εφαρμόζονται αναλογικά στους ΟΤΑ<cite> γν.379/2010 ΝΣΚ (εκκρεμεί αποδοχή της)</cite>.

<h3>Εκχώρηση απαίτησης κατά του ΙΚΑ</h3>
Οι διατάξεις του άρ.95 ν.2362/1995 εφαρμόζονται ανάλογα και για την αναγγελία εκχώρησης απαίτησης κατά του ΙΚΑ<cite> άρ.21 εδ.2 ν.2972/2001</cite>.

Το εκχωρητήριο έγγραφο που προβλέπεται στο παραπάνω άρθρο κοινοποιείται προς την Γενική Διεύθυνση Οικονομικοτεχνικών Υπηρεσιών του ΙΚΑ<cite> άρ.21 εδ.1 ν.2972/2001</cite>.

<h2>Εκτέλεση κατά του Δημοσίου</h2>
Η αναγκαστική εκτέλεση για να ικανοποιηθεί χρηματική απαίτηση κατά του Δημοσίου γίνεται με κατάσχεση της ιδιωτικής του περιουσίας<cite> ν.3068/2002 άρ.4 παρ.1 εδ.1</cite>.

Αποκλείεται η κατάσχεση απαιτήσεων που πηγάζουν από έννομη σχέση δημοσίου δικαίου ή απαιτήσεων χρηματικού ή μη αντικειμένου το οποίο έχει ταχθεί για την άμεση εξυπηρέτηση ειδικού δημοσίου σκοπού<cite> ν.3068/2002 άρ.4 παρ.2 εδ.2</cite>.

Για εκτέλεση κατά του Δημοσίου, απαιτείται να επιδοθεί απόφαση στον Υπουργό ή στον εκπρόσωπο του ΝΠΔΔ και να παρέλθει προθεσμία 60 ημερών<cite> ν.3068/2002 άρ.4 παρ.2</cite>.
Κατά του ΙΚΑ, απαιτείται παρέλευση 20 ημερών από την επίδοση της επιταγής, ή παρέλευση 15 ημερών από τη δημοσίευση ή την τελεσιδικία δικαστικής απόφασης<cite> ν.1846/1951 άρ.18 παρ.1 εδ.2</cite>.

<h3 id="προνόμιο-έκδοσης-εγγυητικής-επιστολής-πριν-την-εξόφληση">Προνόμιο έκδοσης εγγυητικής επιστολής πριν την εξόφληση</h3>
Το Δημόσιο, όταν πρόκειται να εξοφλήσει απαίτηση ιδιώτη που προκύπτει από μη τελεσίδικη απόφαση, δικαιούται να ζητήσει από τον δανειστή τραπεζική εγγυητική επιστολή ισόποσης αξίας με την απαίτηση υπέρ της υπηρεσίας που είναι αρμόδια για την καταβολή<cite> ν.3068/2001 άρ.4 παρ.1</cite><cite class="c"> ν.4072/2012 άρ.326 παρ.5</cite>.
Οι ΔΟΥ που πρόκειται να εξοφλήσουν τέτοιες απαιτήσεις Δημοσίου οφείλουν να ζητούν με κάθε πρόσφορο μέσο από τις αρμόδιες οικονομικές υπηρεσίες<ul>
<li>έγγραφη βεβαίωση ότι έχει εκδοθεί εγγυητική επιστολή και πληρούνται οι προϋποθέσεις του ν.4072/2012 άρ.326 παρ.5, και</li>
<li>φωτοαντίγραφο της εγγυητικής επιστολής.</li></ul>

Το δικαστήριο που εξέδωσε την απόφαση ή στο οποίο εκκρεμμεί το ένδικο μέσο μπορεί να μειώσει μέχρι το μισό το ύψος της εγγυητικής επιστολής, μετά από αίτηση του δανειστή<cite> ν.3068/2001 άρ.4 παρ.1</cite><cite class="c"> ν.4072/2012 άρ.326 παρ.5</cite>.

<h2>Εκτέλεση κατά ΝΠΔΔ</h2>
Η αναγκαστική εκτέλεση για να ικανοποιηθεί χρηματική απαίτηση κατά ΝΠΔΔ γίνεται με κατάσχεση της ιδιωτικής του περιουσίας<cite> ν.3068/2002 άρ.4 παρ.1 εδ.1</cite>.

Αποκλείεται η κατάσχεση απαιτήσεων που πηγάζουν από έννομη σχέση δημοσίου δικαίου ή απαιτήσεων χρηματικού ή μη αντικειμένου το οποίο έχει ταχθεί για την άμεση εξυπηρέτηση ειδικού δημοσίου σκοπού<cite> ν.3068/2002 άρ.4 παρ.2 εδ.2</cite>.

Για εκτέλεση κατά ΝΠΔΔ, απαιτείται να επιδοθεί η απόφαση στον εκπρόσωπο του ΝΠΔΔ και να παρέλθει προθεσμία 60 ημερών<cite> ν.3068/2002 άρ.4 παρ.2</cite>.

Το <a href="#προνόμιο-έκδοσης-εγγυητικής-επιστολής-πριν-την-εξόφληση">προνόμιο του Δημοσίου περί εγγυητικών επιστολών</a> δεν ισχύει για τους ΟΤΑ και τα υπόλοιπα ΝΠΔΔ<cite> 335/2017 ΑΠ</cite>.

<h2>Εκτέλεση κατά ΟΤΑ</h2>
Η αναγκαστική εκτέλεση για να ικανοποιηθεί χρηματική απαίτηση κατά ΟΤΑ γίνεται με κατάσχεση της ιδιωτικής του περιουσίας<cite> ν.3068/2002 άρ.4 παρ.1 εδ.1</cite>.

Αποκλείεται η κατάσχεση απαιτήσεων που πηγάζουν από έννομη σχέση δημοσίου δικαίου ή απαιτήσεων χρηματικού ή μη αντικειμένου το οποίο έχει ταχθεί για την άμεση εξυπηρέτηση ειδικού δημοσίου σκοπού<cite> ν.3068/2002 άρ.4 παρ.2 εδ.2</cite>.

Για εκτέλεση κατά ΟΤΑ, απαιτείται να επιδοθεί η απόφαση στον εκπρόσωπο του ΟΤΑ και να παρέλθει προθεσμία 60 ημερών<cite> ν.3068/2002 άρ.4 παρ.2</cite>.

Η περιουσία των ΟΤΑ διακρίνεται:<ul>
<li>στη δημόσια περιουσία του, δηλαδή στα πράγματα (ενσώματα αντικείμενα) που έχουν ως προορισμό να εξυπηρετούν με τη χρήση τους δημοτικούς ή κοινοτικούς σκοπούς<cite> σκέψ.III 17/2002 ΑΠ Ολομέλεια</cite>, και</li>
<li>στην ιδιωτική περιουσία τους, δηλαδή τα περιουσιακά στοιχεία που έμμεσα μόνο, με την αξία ή τις προσόδους τους, παρέχουν στους ΟΤΑ οικονομικά μέσα για την αντιμετώπιση των αναγκών τους και τη λειτουργία τους<cite> σκέψ.III 17/2002 ΑΠ Ολομέλεια</cite>.</li></ul>

Η ιδιωτική περιουσία των ΟΤΑ υπόκειται στους κανόνες του ιδιωτικού δικαιου, και είναι υπέγγυα στους δανειστές των ΟΤΑ<cite> σκέψ.III 17/2002 ΑΠ Ολομέλεια</cite>.

Η δημόσια περιουσία των ΟΤΑ είναι εκτός συναλλαγής, και δεν μπορεί να υποθηκευτεί ή να ενεχυριαστεί ή να κατασχεθεί από τους δανειστές των ΟΤΑ<cite> σκέψ.III 17/2002 ΑΠ Ολομέλεια</cite>.

Στην ιδιωτική περιουσία των ΟΤΑ περιλαμβάνονται όλες οι απαιτήσεις, άσχετα με την αιτία γέννησής τους, είτε η απαίτηση ανάγεται στο ιδιωτικό είτε στο δημόσιο δίκαιο<cite> σκέψ.III 17/2002 ΑΠ Ολομέλεια</cite>.

Τα χρηματικά ποσά (έσοδα) από τις απαιτήσεις της ιδιωτικής περιουσίας εγγράφονται στον προϋπολογισμό των ΟΤΑ, οι οποίοι και έχουν την ευχέρεια να τα αυξάνουν μονομερώς, προκειμένου να επαρκούν για τις χρηματικές ανάγκες τους<cite> σκέψ.III 17/2002 ΑΠ Ολομέλεια</cite>.
Αυτή είναι και η βασική διαφορά από τη δημόσια περιουσία, διότι τα πράγματα που περιλαμβάνονται σ' αυτήν είναι ατομικώς προσδιορισμένα, εξυπηρετούν τον δημοτικό ή κοινοτικό σκοπό με τη χρήση του, και δεν είναι δεκτικά μονομερούς επαύξησης<cite> σκέψ.III 17/2002 ΑΠ Ολομέλεια</cite>.

Τυχόν αποστέρηση των ΟΤΑ από τη δυνατότητα χρήσης των πραγμάτων που απαρτίζουν τη δημόσια περιουσία τους θα διατάρασσε την ομαλή λειτουργία της δημοστικής ή κοινοτικής υπηρεσία, γι' αυτό δε τον λόγο ο νόμος κατέστησε τα πράγματα αυτά εκτός συναλλαγής<cite> σκέψ.III 17/2002 ΑΠ Ολομέλεια</cite>.
Στα εκτός συναλλαγής πράγματα απαγορεύεται η αναγκαστική κατάσχεση<cite> σκέψ.III 17/2002 ΑΠ Ολομέλεια</cite>.

Στις απαιτήσεις των ΟΤΑ δεν συντρέχει ο παραπάνω κίδυνος, ώστε να χωρήσει αναλογική εφαρμογή του άρ.966 ΑΚ, έστω και αν αυτές προέρχονται από φόρους ή τέλη, διότι δεν πρόκειται για ορισμένα ατομικώς προσδιοριμένα πράγματα, αλλά για έσοδα, το οποία περιέρχονται στους ΟΤΑ αορίστως, χωρίς αντιστοιχία συγκεκριμένων εσόδων προς συγκεκριμένες δαπάνες, υπέρ των εν γένει σκοπών των ΟΤΑ, μεταξύ των οποίων περιλαμβάνεται και η εξόφληση των οφειλών των ΟΤΑ προς τρίτους από οποιαδήποτε αιτία<cite> σκέψ.III 17/2002 ΑΠ Ολομέλεια</cite>.

Τα έσοδα των ΟΤΑ από φόρους και τέλη αποτελούν το μέγιστο τμήμα των εν γένει εσόδων τους<cite> σκέψ.III 17/2002 ΑΠ Ολομέλεια</cite>.

Αν τα έσοδα των ΟΤΑ από φόρους και τέλη ήταν ακατάσχετα, η δυνατότητα αναγκαστικής εκτέλεσης κατά των ΟΤΑ θα απέβαλλε κάθε σχεδόν περιεχόμενο<cite> σκέψ.III 17/2002 ΑΠ Ολομέλεια</cite>.

Οι απαιτήσεις των ΟΤΑ από ΤΑΠ (Τέλος Ακίνητης Περιουσίας) είναι κατασχετές<cite> σκέψ.III 17/2002 ΑΠ Ολομέλεια</cite>.

Οι απαιτήσεις των ΟΤΑ από το ενιαίο τέλος καθαριότητας και φωτισμού είναι ακατάσχετες, γιατί πρόκειται για απαιτήσεις που εξαρτώνται από αντιπαροχή<cite> σκέψ.III 17/2002 ΑΠ Ολομέλεια</cite><cite> άρ.25 παρ.12 ν.1828/1989</cite><cite> άρ.21 βδ.24-09/20-10-1958</cite><cite> άρ.22 βδ.24-09/20-10-1958</cite><cite> άρ.17 ν.1080/1980</cite>.

Οι απαιτήσεις των ΟΤΑ από δημοτικά τέλη καθαριότητας, φωτισμού και απορριμμάτων είναι ακατάσχετες, γιατί πρόκειται για απαιτήσεις που εξαρτώνται από αντιπαροχή<cite> σκέψ.III 17/2002 ΑΠ Ολομέλεια</cite><cite> άρ.982 παρ.1 περ.α ΚΠολΔ</cite><cite> άρ.21 βδ.24-09/20-10-1958</cite><cite> άρ.22 βδ.24-09/20-10-1958</cite><cite> άρ.17 ν.1080/1980</cite>.

Τα έσοδα από δημοτικά τέλη καθαριότητας, φωτισμού και απορριμάτων, και από το ενιαίο τέλος καθαριότητας και φωτισμού δεν πρέπει να διατίθενται για άλλους σκοπούς, πρέπει δηλαδή να αντικρύζονται οι δαπάνες των υπηρεσιών που καλύπτονται από το τέλος αυτό με τα έσοδα από το εν λόγω τέλος<cite> σκέψ.III 17/2002 ΑΠ Ολομέλεια</cite>.
Οι απαιτήσεις των ΟΤΑ από δημοτικά τέλη καθαριότητας, φωτισμού και απορριμάτων, και από το ενιαίο τέλος καθαριότητας και φωτισμού, έχουν ανταποδοτικό χαρακτήρα για τον παραπάνω λόγο<cite> σκέψ.III 17/2002 ΑΠ Ολομέλεια</cite>.

Τα ανταποδοτικά τέλη και δικαιώματα αποτελούν τακτικά έσοδα των ΟΤΑ και εγγράφονται στον οικείο προϋπολογισμό<cite> σκέψ.III 17/2002 ΑΠ Ολομέλεια</cite><cite> άρ.25 παρ.1 περ.γ ν.1828/1989</cite><cite> άρ.215 πδ.410/1995</cite><cite> άρ.216 παρ.1 περ.γ πδ.410/1995</cite>.

Το <a href="#προνόμιο-έκδοσης-εγγυητικής-επιστολής-πριν-την-εξόφληση">προνόμιο του Δημοσίου περί εγγυητικών επιστολών</a> δεν ισχύει για τους ΟΤΑ και τα υπόλοιπα ΝΠΔΔ<cite> 335/2017 ΑΠ</cite>.

<h2>Διαχρονικό δίκαιο</h2>
Κατά γενική αρχή του διαχρονικού δικαίου, το παραδεκτό των μέσων εκτέλεσης διέπεται, ως προς τη διαδικασία και τις ουσιαστικές προϋποθέσεις, από τον νόμο που ίσχυε κατά τον χρόνο ενέργειάς τους<cite> 1080/1979 ΑΠ</cite>.
</main>

<footer role="contentinfo"><small>© Greek Law</small></footer>
</body>
</html>
