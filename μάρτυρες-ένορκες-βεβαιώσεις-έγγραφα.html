<html lang="el">
<head>
  <meta charset="utf-8">
  <title>Αποδεικτικά μέσα</title>
  <meta name="description"      content="Κερδίστε την δίκη με ασπίδα τα αποδεικτικά μέσα και τη νομολογία">
  <meta name="robots"           content="archive, follow, index, snippet">
  <meta name="viewport"         content="initial-scale = 1">
  <meta name="format-detection" content="telephone = no">
  <link rel ="stylesheet"       href   ="./stylesheets/greeklaw.css">
  <script                 async src    ="./javascripts/nav.js"></script>
</head>
<body>
  <header><a href="./index.html">Greek Law</a></header>
  <nav role="navigation"></nav>
<main role="main">
Συνηθέστερα <h1 class="inlined">Αποδεικτικά μέσα</h1> στην πρακτική είναι τα έγγραφα και οι μάρτυρες.
Τα ανυπόστατα αποδεικτικά μέσα δεν μπορούν να γίνουν δεκτά ούτε στις διαδικασίες όπου το δικαστήριο λαμβάνει υπόψη του αποδεικτικά μέσα που δεν πληρούν τις προϋποθέσεις του νόμου<cite> 1386/2006 ΑΠ</cite>.

<h2>Μάρτυρες</h2>
Η κατάθεση των διαδίκων μπορεί να αποτελέσει μέσο απόδειξης<cite> 415 παρ1 ΚΠολΔ</cite>.
Αν ο διάδικος είναι νομικό πρόσωπο, μπορεί να εξεταστεί όποιος το εκπροσωπεί στο δικαστήριο ή κάποιο μέλος της διοίκησής του<cite> 415 παρ3 ΚΠολΔ</cite>.

Κατά την παλιότερη μορφή του άρθρου, η κατάθεση του διαδίκου αποτελούσε αποδεικτικό μέσο μόνο αν ο διάδικος ομολογούσε<cite> 338/2007 ΑΠ</cite>, διαφορετικά η ένορκη κατάθεση διαδίκου ως μάρτυρα ήταν ανυπόστατο αποδεικτικό μέσο<cite> 1386/2005 ΑΠ</cite>.
Σκοπός της εξέτασης των διαδίκων ήταν η διασάφιση των ισχυρισμών τους, όχι η απόδειξή τους<cite> 338/2007 ΑΠ</cite>.
Ο νόμιμος εκπρόσωπος του διαδίκου δεν μπορούσε να καταθέσει ως μάρτυρας, γιατί εξομοιωνόταν με τον διάδικο, ο οποίος δεν μπορούσε να καταθέσει ως μάρτυρας<cite> 1386/2006 ΑΠ</cite>.

<h2>Ένορκη βεβαίωση</h2>
Η ένορκη βεβαίωση του μάρτυρα και η ένορκη μαρτυρία του στο ακροατήριο είναι νομικά ισοδύναμα αποδεικτικά μέσα<cite> 579/2011 ΑΠ</cite>, το δικαστήριο κρίνει κατά την εκτίμησή του σε ποιό θα δώσει περισσότερο βάρος.
Το δικαστήριο οφείλει να λάβει υπόψη του την ένορκη βεβαίωση που προσκομίζει ο διάδικος.
Η προσκόμιση απαιτεί την σαφή και ορισμένη επίκληση της ένορκης βεβαίωσης<cite> 96/2008 ΑΠ</cite>.
Σαφής και ορισμένη είναι η επίκληση εγγράφου όταν είναι ειδική και από αυτήν προκύπτει η ταυτότητά του<cite> 211/2004 ΑΠ</cite>.
<ul>Η σαφής και ορισμένη επίκληση της ένορκης βεβαιώσης με τις προτάσεις γίνεται
<li>με επίκλησή της στις προτάσεις της παρούσας συζήτησης<cite> 96/2008 ΑΠ</cite> ή</li>
<li>με αναφορά, στις προτάσεις της παρούσας συζήτησης, σε συγκεκριμένο μέρος προτάσεων προηγούμενης συζήτησης, που προσκομίζονται στην παρούσα συζήτηση, και όπου γίνεται επίκλησή της ένορκης βεβαίωσης<cite> 96/2008 ΑΠ</cite></li></ul>
Κατά την ως άνω διατύπωση μπορεί να γίνει επίκληση και προσκομιζόμενων πρωτόδικα ένορκων βεβαιώσεων, στο δευτεροβάθμιο δικαστήριο<cite> 96/2008 ΑΠ</cite>.

Η ένορκη βεβαίωση λαμβάνεται υπόψη μόνο αν κλητευθεί ο αντίδικος πριν την βεβαίωση και συγκεκριμένα
<table>
<tr><th>Διαδικασία</th><th>Προθεσμία</th><th>Νόμοι</th></tr>
<tr><td>Τακτική</td><td>2 ημέρες πριν την βεβαίωση</td><td><cite> 270 παρ2 εδ3 ΚΠολΔ</cite></td></tr>
<tr><td>Μισθωτική</td><td>24 ώρες πριν την βεβαίωση</td><td><cite> 650 παρ1 εδ4 ΚΠολΔ</cite></td></tr>
<tr><td>Εργατική</td><td>24 ώρες πριν την βεβαίωση</td><td><cite> 671 παρ1 εδ4 ΚΠολΔ</cite></td></tr>
<tr><td>Αυτοκινητιστική</td><td>24 ώρες πριν την βεβαίωση</td><td><cite> 681 Α ΚΠολΔ</cite><cite>671 παρ1 εδ4 ΚΠολΔ</cite></td></tr>
<tr><td>Διατροφών</td><td>24 ώρες πριν την βεβαίωση</td><td><cite> 681 Β ΚΠολΔ</cite><cite>671 παρ1 εδ4 ΚΠολΔ</cite></td></tr>
</table>
Αν δεν τηρηθεί η προϋπόθεση αυτή, η ένορκη βεβαίωση είναι ανύπαρκτη ως αποδεικτικό μέσο, όχι απλά άκυρη, και δεν λαμβάνεται υπόψη ως αποδεικτικό μέσο<cite> 579/2011 ΑΠ</cite>.
Σε δίκη ασφαλιστικών μέτρων μπορεί να χρησιμοποιηθεί και ένορκη βεβαίωση χωρίς κλήτευση του αντιδίκου, ωστόσο στην περίπτωση αυτή η ένορκη βεβαίωση δεν έχει την αποδεικτική δύναμη ένορκης βεβαίωσης, αλλά μπορεί μόνο να συνεκτιμηθεί για την συναγωγή δικαστικών τεκμηρίων<cite> 1633/2002 ΑΠ Ποιν</cite><cite> 120/2010 ΑΠ Ποιν</cite>.

Οι ένορκες βεβαιώσεις που δόθηκαν στα πλαίσια άλλης δίκης αποτελούν έγγραφα για την παρούσα δίκη και συνεκτιμώνται για την συναγωγή δικαστικών τεκμηρίων<cite> 1506/2003 ΑΠ</cite>.

<h2>Έγγραφα</h2>
Το δικαστήριο οφείλει να λάβει υπόψη του τα έγγραφα που προσκομίζει ο διάδικος.
Η προσκόμιση απαιτεί την σαφή και ορισμένη επίκληση του εγγράφου<cite> 96/2008 ΑΠ</cite>.
<ul>Η ορθή επίκληση του εγγράφου με τις προτάσεις γίνεται
<li>με σαφή και ορισμένη επίκλησή του στις προτάσεις της παρούσας συζήτησης<cite> 96/2008 ΑΠ</cite> ή</li>
<li>με αναφορά, στις προτάσεις της παρούσας συζήτησης, σε συγκεκριμένο μέρος προτάσεων προηγούμενης συζήτησης, που προσκομίζονται στην παρούσα συζήτηση, και όπου γίνεται σαφής και ορισμένη επίκλησή του εγγράφου<cite> 96/2008 ΑΠ</cite></li></ul>
Κατά την ως άνω διατύπωση μπορεί να γίνει επίκληση και προσκομιζόμενων πρωτόδικα εγγράφων, στο δευτεροβάθμιο δικαστήριο<cite> 96/2008 ΑΠ</cite>.

Η επίκληση στις προτάσεις επόμενης συζήτησης γενικά όλων των εγγράφων που προσκομίστηκαν στην προηγούμενη συζήτηση, χωρίς να αναφέρεται συγκεκριμένο μέρος των πρωτόδικων προτάσεων όπου έγινε η επίκληση του συγκεκριμένου εγγράφου δεν αποτελεί νόμιμη επίκληση του εγγράφου, και άρα ούτε νόμιμη προσκόμιση<cite> 96/2008 ΑΠ</cite>.

</main>

  <footer role="contentinfo"><small>© Greek Law</small></footer>
</body>
</html>
