<!doctype html>
<html lang="el">
<head>
  <meta charset="utf-8">
  <title>Προβολή ισχυρισμού</title>
  <meta name="description"      content="Κερδίστε τη δίκη προβάλλοντας ισχυρισμούς, με ασπίδα τη νομολογία">
  <meta name="robots"           content="archive, follow, index, snippet">
  <meta name="viewport"         content="initial-scale = 1">
  <meta name="format-detection" content="telephone = no">
  <link rel="stylesheet"        href="./stylesheets/greeklaw.css">
  <link rel="stylesheet"        href="./stylesheets/linear.css">
  <script defer                 src="./javascripts/director.js"></script>
  <script async                 src="./javascripts/nav.js"></script>
</head>
<body>
  <header><a href="./">Greek Law</a></header>
  <nav role="navigation"></nav>

<main role="main">
</main>
<h1>Προβολή ισχυρισμού</h1>
<h2>Προβολή ισχυρισμού στην τακτική διαδικασία</h2>
Στην τακτική διαδικασία, για τα δικόγραφα που κατατέθηκαν από 01-01-2016 και μετά, τα μέσα επίθεσης και άμυνας προβάλλονται με τις προτάσεις<cite> άρ.237 παρ.1 ΚΠολΔ</cite><cite> άρ.237 παρ.2 εδ.2 ΚΠολΔ</cite>.

Στην τακτική διαδικασία, για τα δικόγραφα που κατατέθηκαν έως 31-12-2015, τα μέσα επίθεσης και άμυνας προβάλλονται με τις προτάσεις, διαφορετικά είναι απαράδεκτα<cite> άρ.269 παρ.1 εδ.1 ΚΠολΔ</cite>.

Στην τακτική διαδικασία, για τα δικόγραφα που κατατέθηκαν έως 31-12-2015, τα μέσα επίθεσης και άμυνας μπορούν να προβληθούν παραδεκτά με τις προτάσεις ή και προφορικά έως και τη συζήτηση, υπό προϋποθέσεις<cite> άρ.269 παρ.2 ΚΠολΔ</cite>.

Μέσα επίθεσης και άμυνας είναι οι αυτοτελείς πραγματικοί ισχυρισμοί<cite> ΑΠ 846/2017 σκέψ.Α</cite>.

Η ένσταση του εναγόμενου είναι αυτοτελής πραγματικός ισχυρισμός<cite> ΑΠ 846/2017 σκέψ.Α</cite>.

Με την προσθήκη που γίνεται μετά τη συζήτηση της υπόθεσης μπορούν να προταθούν νέοι ισχυρισμοί μόνο για την αντίκρουση ισχυρισμών που περιέχονται στις προτάσεις του αντιδίκου, και όχι εκείνων που διαλαμβάνονται στην αγωγή ή σε άλλο εισαγωγικό της δίκης έγγραφο<cite> ΑΠ 1175/2001</cite><cite> άρ.524 παρ.1 ΚΠολΔ</cite><cite> άρ.270 παρ.5 εδ.1 ΚΠολΔ</cite><cite> αρ.269 παρ.1 ΚΠολΔ</cite><cite> άρ.237 παρ.3 εδ.3 ΚΠολΔ</cite>.

Με την προσθήκη των προτάσεων προβάλλονται παραδεκτά νέοι ισχυρισμοί (αντενστάσεις) μόνο προς αντίκρουση ισχυρισμών (ενστάσεων) που έχουν ήδη προβληθεί με τις προτάσεις<cite> ΑΠ 1087/2014</cite>.

Το απαράδεκτο αυτό, από τον κανόνα του "άνευ επικουρίας δικάζεσθαι", δεν ισχύει για τους αυτοτελείς ισχυρισμούς που λαμβάνονται υπόψη και αυτεπαγγέλτως, ή που μπορούν να προταθούν σε κάθε στάση της δίκης (προνομιακοί)<cite> ΑΠ 1087/2014</cite><cite> άρ.269 παρ.1 εδ.2 ΚΠολΔ</cite>.

Η εξαίρεση αυτή ισχύει για τη δίκη στα δικαστήρια του πρώτου και δεύτερου βαθμού, αλλά όχι στο δικαστήριο του Αρείου Πάγου<cite> ΑΠ 1087/2014</cite><cite> άρ.527 ΚΠολΔ</cite><cite> άρ.573 ΚΠολΔ</cite>.

<h2>Προβολή ισχυρισμού στις ειδικές διαδικασίες</h2>
<h3>Για τις αγωγές που κατατέθηκαν από 01-01-2016 και μετά</h3>
Στις ειδικές διαδικασίες, οι διάδικοι πρέπει να προτείνουν και προφορικά τους ισχυρισμούς τους, και αυτοί να καταχωρίζονται στα πρακτικά, ακόμη και αν περιλαμβάνονται στις προτάσεις, διαφορετικά οι ισχυρισμοί είναι απαράδεκτοι<cite> άρ.591 παρ.1 περ.δ ΚΠολΔ</cite>.

<h3>Για τις αγωγές που κατατέθηκαν έως 31-12-2015</h3>
Στις ειδικές διαδικασίες όπου δεν είναι υποχρεωτική η κατάθεση προτάσεων, οι διάδικοι πρέπει να προτείνουν τους αυτοτελείς ισχυρισμούς τους προφορικά κατά τη συζήτηση της υπόθεσης<cite> Ολομ. ΑΠ 2/2005</cite><cite> άρ.591 παρ.1 περ.γ ΚΠολΔ</cite><cite> άρ.256 παρ.1 περ.δ ΚΠολΔ</cite>.

Οι αυτοτελείς ισχυρισμοί των διαδίκων καταχωρίζονται στα πρακτικά με σαφή (έστω και συνοπτική) έκθεση των γεγονότων που τους στηρίζουν, εκτός αν περιέχονται στις προτάσεις<cite> Ολομ. ΑΠ 2/2005</cite><cite> ΑΠ 1043/2010</cite><cite> άρ.591 παρ.1 περ.γ ΚΠολΔ</cite>.

Η προφορική πρόταση των ισχυρισμών, στις ειδικές διαδικασίες, πρέπει να προκύπτει ευθέως από το τμήμα, περί προτάσεων και δηλώσεων, των πρακτικών της απόφασης<cite> Ολομ. ΑΠ 2/2005</cite><cite> άρ.591 παρ.1 περ.γ ΚΠολΔ</cite>.

Η προφορική πρόταση των ισχυρισμών, ως "γενόμενο κατά τη συζήτηση", σημειώνεται στα πρακτικά<cite> Ολομ. ΑΠ 2/2005</cite>.

Δεν επιτρέπεται στο δικαστήριο, στις ειδικές διαδικασίες, η έμμεση συναγωγή της πρότασης ισχυρισμών από το περιεχόμενο των υποβαλλόμενων εγγράφων προτάσεων<cite> Ολομ. ΑΠ 2/2005</cite><cite> άρ.256 παρ.1 περ.δ ΚΠολΔ</cite>.

Δεν επιτρέπεται στο δικαστήριο, στις ειδικές διαδικασίες, η έμμεση συναγωγή της πρότασης ισχυρισμών από το περιεχόμενο των μαρτυρικών καταθέσεων που καταχωρούνται στα πρακτικά μετά το τμήμα των πρακτικών περί των προτάσεων και των δηλώσεων<cite> Ολομ. ΑΠ 2/2005</cite><cite> άρ.256 παρ.1 περ.δ ΚΠολΔ</cite>.

Στους αυτοτελείς ισχυρισμούς περιλαμβάνονται και οι ενστάσεις<cite> ΑΠ 611/2016</cite>.

Τα παραπάνω εφαρμόζονται και για τους ισχυρισμούς που προτείνονται ως αντένσταση κατά των καταλυτικών ενστάσεων του εναγομένου, αν η αντένσταση αυτή προκύπτει από έγγραφα προγενέστερου χρόνου<cite> ΑΠ 1099/2017</cite>.

Αν ο ισχυρισμός δεν προταθεί προφορικά, είναι απαράδεκτος και απορριπτέος<cite> ΑΠ 89/2009</cite><cite> ΑΠ 192/2008</cite><cite> άρ.256 παρ.1 περ.δ ΚΠολΔ</cite>.

Ο ισχυρισμός προτείνεται παραδεκτά και με προφορική δήλωση του διαδίκου, αν καταχωρηθεί δήλωση στα πρακτικά για το ότι ο διάδικος προβάλλει τις ενστάσεις, ισχυρισμούς και αρνήσεις που αναφέρονται στις προτάσεις που κατέθεσε επί της έδρας, και ο διάδικος καταθέσει προτάσεις, και στις προτάσεις προβάλλεται ο ισχυρισμός και αναλύονται τα περιστατικά που τον θεμελιώνουν<cite> ΑΠ 175/2009</cite>.

Ο ισχυρισμός δεν προτείνεται παραδεκτά, αν ο ισχυρισμός προτείνεται με παραπομπή στις προτάσεις, και οι προτάσεις δεν έχουν κατατεθεί εμπρόθεσμα κατά τα οριζόμενα στον ΚΠολΔ<cite> ΑΠ 206/2016</cite>.

Ο ισχυρισμός δεν προτείνεται παραδεκτά, αν προτείνεται με τις προτάσεις παρούσας συζήτησης, και η πρόταση του ισχυρισμού γίνεται με μόνη τη συρραφή και ενσωμάτωση στις προτάσεις της παρούσας συζήτησης των προτάσεων προηγούμενης συζήτησης, στις οποίες είχε προταθεί νόμιμα ο ισχυρισμός, χωρίς σύντομη περίληψη και αναφορά στις προτάσεις της παρούσας συζήτησης συγκεκριμένων σελίδων των ενσωματωμένων προτάσεων όπου και περιέχονταν ο ισχυρισμός<cite> ΑΠ 698/2010</cite>.

Αν η ένσταση δεν είχε προβληθεί κατά την πρώτη συζήτηση, και η ένσταση προβληθεί το πρώτον με την προσθήκη των προτάσεων, και η ένσταση δεν προτείνεται προς απόκρουση ισχυρισμού που προτάθηκε το πρώτον κατά τη συζήτηση, η ένσταση είναι απαράδεκτη και απορριπτέα<cite> ΑΠ 1373/2007</cite><cite> άρ.591 παρ.1 εδ.4 ΚΠολΔ</cite>.

Κατά παλαιότερη άποψη, αν ο ισχυρισμός προτείνεται προφορικά, το περιεχόμενό του δεν είναι απαραίτητο να αναλύεται κατά τη στιγμή της πρότασης του ισχυρισμού, αρκεί η ανάλυση να γίνει προφορικά μέχρι το τέλος της συζήτησης ή με τις προτάσεις<cite> 683/2004 Εφ.Θεσσαλονίκης</cite>.
Κατά παλαιότερη άποψη, ο δικαστής έχει τη δυνατότητα να ζητήσει διασαφηνίσεις με την υποβολή των κατάλληλων ερωτήσεων προς τους διαδίκους ή με οποιοδήποτε άλλο πρόσφορο τρόπο<cite> 683/2004 Εφ.Θεσσαλονίκης</cite>.
Κατά παλαιότερη άποψη, αν ο ισχυρισμός προταθεί προφορικά, αλλά δεν αναλυθεί, και ο δικαστής δεν ζητήσει τις απαραίτητες διασαφηνίσεις, ο δικαστής οφείλει να διατάξει την επανάληψη της συζήτησης, και όχι να απορρίψει τον ισχυρισμό ως αόριστο<cite> 1278/2001 Εφ.Θεσσαλονίκης</cite>.

Κατά παλαιότερη άποψη, ο ισχυρισμός προτείνεται παραδεκτά και με την προσθήκη των προτάσεων, αν ο ισχυρισμός είχε προταθεί αρχικά στο ακροατήριο<cite> ΑΠ 620/1999</cite>.
Κατά παλαιότερη άποψη, ο ισχυρισμός προτείνεται παραδεκτά και μόνο με την αναφορά του στις προτάσεις, χωρίς να απαιτείται η καταχώρησή του στα πρακτικά, αν δεν είναι υποχρεωτική η κατάθεση προτάσεων, και το δικαστήριο διατάξει την κατάθεση προτάσεων<cite> ΑΠ 620/1999</cite><cite> άρ.256 παρ.1 περ.δ ΚΠολΔ</cite>.

<h3>Προβολή ισχυρισμού από αναγκαίο ομόδικο</h3>
Αναγκαστική ομοδικία υφίσταται αν<ul>
<li>η διαφορά επιδέχεται ενιαία μόνο ρύθμιση<cite> άρ.76 παρ.1 ΚΠολΔ</cite><cite> ΑΠ 823/2010</cite>, ή</li>
<li>η ισχύς της απόφασης που θα εκδοθεί εκτείνεται σε όλους τους ομοδίκους<cite> άρ.76 παρ.1 ΚΠολΔ</cite><cite> ΑΠ 823/2010</cite>, ή</li>
<li>οι ομόδικοι από κοινού μόνο μπορούν να ασκήσουν αγωγή ή να εναχθούν<cite> άρ.76 παρ.1 ΚΠολΔ</cite><cite> ΑΠ 823/2010</cite>, ή</li>
<li>δεν μπορούν να υπάρξουν αντίθετες αποφάσεις απέναντι στους ομοδίκους, εξαιτίας των περιστάσεων που συνοδεύουν την υπόθεση<cite> άρ.76 παρ.1 ΚΠολΔ</cite><cite> ΑΠ 823/2010</cite>.</li></ul>

Με την αναγκαστική ομοδικία σκοπείται η διευκόλυνση της ενιαίας διάγνωσης της διαφοράς ως προς όλους τους αναγκαίους ομοδίκους<cite> ΑΠ 823/2010</cite>.

Αν υπάρχει αναγκαστική ομοδικία, οι πράξεις του καθενός ωφελούν και βλάπτουν τους άλλους<cite> άρ.76 παρ.1 ΚΠολΔ</cite><cite> ΑΠ 823/2010</cite>.

Αν υπάρχει αναγκαστική ομοδικία, και οι ομόδικοι προτείνουν αντιφατικούς ισχυρισμούς, το δικαστήριο εκτιμά ελεύθερα την επιρροή τους στη διαδικασία και στην απόφαση, και μπορεί να καθορίσει τα αποτελέσματά τους χωριστά για κάθε διάδικο<cite> άρ.77 ΚΠολΔ</cite><cite> ΑΠ 823/2010</cite>.

Με τη διάταξη του άρ.77 ΚΠολΔ ρυθμίζεται ο τρόπος με τον οποίο το δικαστήριο θα εκτιμήσει τους προβαλλόμενους από τους αναγκαίους ομοδίκους αντιφατικούς ισχυρισμούς<cite> ΑΠ 823/2010</cite>.

Αν υπάρχει αναγκαστική ομοδικία, και οι ομόδικοι προτείνουν αντιφατικούς ισχυρισμούς, το δικαστήριο θα καθορίσει χωριστά ως προς τον κάθε αναγκαίο ομόδικο τα δικονομικά αποτελέσματα των αντιφατικών ισχυρισμών, εκδίδοντας τελικά ενιαία ως προς όλους απόφαση, σύμφωνα με τον σκοπό της αναγκαστικής ομοδικίας, δηλαδή την επίτευξη της ενιαίας διάγνωσης της διαφοράς, με την επιφύλαξη όμως του χωριστού καθορισμού και των ουσιαστικών αποτελεσμάτων των εν λόγω ισχυρισμών, όπου αυτό είναι εφικτό, χωρίς δηλαδή να παραβλάπτεται ο αμέσως πιο πάνω σκοπός, όπως ενδέχεται να συμβεί επί διαπλαστικής αγωγής, με την έννοια ότι η απόρριψή της ως προς έναν από τους αναγκαίους ομόδικους δεν εμποδίζει την ενιαία διάπλαση της επίδικης έννομης σχέσης ως προς όλους με μόνη τη δικαστική παραδοχή της αγωγής αυτής ενός απ' αυτούς<cite> ΑΠ 823/2010</cite>.

Η αγωγή διανομής δεν είναι μόνο διαπλαστική, ως διώκουσα τη διάπλαση νέας έννομης σχέσης για κάθε κοινωνό με τη λύση της κοινωνίας, αλλά έχει διπλό χαρακτήρα, με την έννοια ότι ο ενάγων είναι συγχρόνως και εναγόμενος, όπως και κάθε εναγόμενος είναι συνάμα αντίδικος του συνεναγομένου του, αφού οποιοσδήποτε από τους εναγομένους μπορεί με αίτησή του, που δεν έχει τον χαρακτήρα ανταγωγής, να ζητήσει τη διάπλαση έννομης σχέσης κατά τρόπο διαφορετικό από εκείνον που επιδιώκεται με την αγωγή, και, συνακόλουθα, να καταλήξει η δίκη σε βάρος του ενάγοντα και του ενός ή των λοιπών εναγομένων, οι οποίοι κατά τούτο είναι αντίδικοι μεταξύ τους, δεσμευόμενοι από τη διαπλαστική ενέργεια της εκδιδόμενης απόφασης<cite> ΑΠ 823/2010</cite><cite> άρ.798 ΑΚ</cite><cite> άρ.799 ΑΚ</cite><cite> άρ.479 ΚΠολΔ</cite><cite> άρ.480 παρ.3 ΚΠολΔ</cite><cite> άρ.481 αριθ.2 ΚΠολΔ</cite><cite> άρ.482 παρ.1 ΚΠολΔ</cite><cite> άρ.483 ΚΠολΔ</cite><cite> άρ.489 ΚΠολΔ</cite>.

Το γεγονός ότι κάποιος ή κάποιοι από τους κοινωνούς, ως επιτιθέμενοι ή αμυνόμενοι, βρίσκονται σε αντίστοιχη δικονομική θέση κατά την έναρξη του δικαστικού αγώνα, καθώς και σε κάθε επόμενο στάδιο αυτού, είναι εντελώς συμπτωματικό, αφού ο καθένας απ' αυτούς, ανεξάρτητα από τη δικονομική του θέση, μπορεί να έχει αντίθετα συμφέροντα, και προβάλλοντάς τα, να είναι ουσιαστικά αντίδικος του άλλου<cite> ΑΠ 823/2010</cite>.

Αν ο εναγόμενος σε δίκη διανομής προβάλει ένσταση ίδιας κυριότητας σε διακριτό τμήμα του επίδικου ακινήτου, και δεν προβάλλει ένσταση καταχρηστικής άσκησης του αγωγικού δικαιώματος, και συνεναγόμενος αναγκαίος ομόδικός του προβάλλει παραδεκτά τέτοια ένσταση, και ο εναγόμενος έχει ομοειδή, και όχι αντίθετα, συμφέροντα με τον συνεναγόμενό του, ώστε δεν κατέστη ουσιαστικά ποτέ αντίδικος του συνεναγομένου, η υποβολή της ένστασης καταχρηστικής άσκησης δικαιώματος από μέρος του συνεναγομένου επάγεται αποτελέσματα και ως προς τον εναγόμενο<cite> ΑΠ 823/2010</cite>.

<h3>Προβολή ισχυρισμού στην κατ' έφεση δίκη</h3>
Ο εφεσίβλητος, ασχέτως της δικονομικής του θέσης στο πρωτόδικο δικαστήριο (ενάγων, εναγόμενος ή παρεμβαίνων) μπορεί να προτείνει απεριόριστα νέους ισχυρισμούς, αρκεί να μην επέρχεται μεταβολή της βάσης της αγωγής<cite> ΑΠ 1043/2010</cite>.

Την ίδια δυνατότητα έχει και ο εκκαλών, προς απόκρουση των ισχυρισμών του εφεσίβλητου, στην ίδια συζήτηση στην οποία προέβαλε τον ισχυρισμό του ο εφεσίβλητος<cite> ΑΠ 1043/2010</cite>.

Η επίκληση με τις προτάσεις που υποβάλλονται στο δευτεροβάθμιο δικαστήριο κατά τη συζήτηση, μετά την οποία εκδίδεται η προσβαλλόμενη με αναίρεση απόφαση, ισχυρισμού με γενική αναφορά στις πρωτόδικες προτάσεις, το κείμενο των οποίων ενσωματώνεται στις προτάσεις ενώπιον του Εφετείου, δεν είναι νόμιμη<cite> ΑΠ 1154/2002</cite>.

Στις προτάσεις της δευτεροβάθμιας συζήτησης, η επίκληση του εγγράφου είναι νόμιμη, αν στο κείμενο των προτάσεων της δευτεροβάθμιας συζήτησης περιέχεται, έστω και αυτούσιο, το κείμενο των προτάσεων προηγούμενης συζήτησης, όπου γινόταν νόμιμη επίκληση του εγγράφου, και όλο το κείμενο των προτάσεων καλυπτεται από την υπογραφή του πληρεξουσίου δικηγόρου στη δευτεροβάθμια δίκη<cite> ΑΠ 476/2011</cite><cite> ΑΠ 1390/2012</cite><cite> ΑΠ 982/2013</cite><cite> ΑΠ 1509/2014</cite>.

Η επίκληση με τις προτάσεις που υποβάλλονται στο δευτεροβάθμιο δικαστήριο κατά τη συζήτηση, μετά την οποία εκδίδεται η προσβαλλόμενη με αναίρεση απόφαση, ισχυρισμού με γενική αναφορά στις πρωτόδικες προτάσεις, το κείμενο των οποίων ενσωματώνεται κατ' αντιγραφή στις προτάσεις ενώπιον του Εφετείου, δεν είναι νόμιμη<cite> ΑΠ 161/2017</cite><cite> άρ.240 ΚΠολΔ</cite>.

<h4 id="αναίρεση-λόγω-μη-λήψης-υπόψη-ισχυρισμού">Αναίρεση λόγω μη λήψης υπόψη ισχυρισμού</h4>
Αν προσβάλλεται με αναίρεση απόφαση του δευτεροβαθμίου δικαστηρίου γιατί ο αυτοτελής πραγματικός ισχυρισμός δεν λήφθηκε υπόψη από το δευτεροβάθμιο δικαστήριο, και η συζήτηση στον πρώτο βαθμό διεξήχθη κατά ειδική διαδικασία όπου δεν είναι υποχρεωτική η κατάθεση προτάσεων, θα πρέπει<ul>
<li><ul>
    <li>ο ισχυρισμός που δεν αξιολογήθηκε να είχε προταθεί παραδεκτά στο πρωτοβάθμιο δικαστήριο<cite> ΑΠ 243/2015</cite>, και</li>
    <li>να επαναφέρθηκε παραδεκτά στον δεύτερο βαθμό (με λόγο έφεσης, ή αναλόγως, κατά το άρ.240 ΚΠολΔ με τις προτάσεις)<cite> ΑΠ 243/2015</cite>, και</li>
    <li>να αναφέρεται αυτό στο αναιρετήριο, εκτός αν υπάγεται στις εξαιρέσεις του άρ.562 παρ.2 ΚΠολΔ<cite> ΑΠ 243/2015</cite></li></ul>, ή</li>
<li>να πρόκειται για ισχυρισμό που παραδεκτά, κατά το άρ.527 ΚΠολΔ, προτάθηκε για πρώτη φορά στην κατ' έφεση δίκη, με την επίκληση των προϋποθέσεων της βραδείας προβολής του<cite> ΑΠ 243/2015</cite><cite> ΑΠ 9/2014</cite>.</li></ul>

Αν στην αίτηση αναίρεσης δεν εκτίθενται τα περιστατικά της παραδεκτής προβολής ενώπιον του δικαστηρίου της ουσίας του αυτοτελούς ισχυρισμού, ο οποίος φέρεται ότι παρά τον νόμο δεν λήφθηκε υπόψη, ο λόγος αναίρεσης είναι απαράδεκτος<cite> ΑΠ 243/2015</cite>.

Για να ιδρυθεί ο λόγος αναίρεσης από το άρ.559 αριθ.8 ΚΠολΔ, πρέπει<ul>
<li>ο ισχυρισμός να έχει προταθεί ενώπιον του δικαστηρίου που εξέδωσε την προσβαλλόμενη απόφαση<cite> ΑΠ 243/2015</cite>, και</li>
<li>να είναι νόμιμος<cite> ΑΠ 243/2015</cite>, και</li>
<li>να ασκεί επίδραση στην έκβαση της δίκης (δηλ. να είναι λυσιτελής)<cite> ΑΠ 243/2015</cite></li></ul>.

Αν το δικαστήριο παρά τον νόμο έλαβε υπόψη πράγματα που δεν προτάθηκαν ή δεν έλαβε υπόψη πράγματα που προτάθηκαν και έχουν ουσιώδη επίδραση στην έκβαση της δίκης, ιδρύεται ο λόγος αναίρεσης από το άρ.559 αριθ.8 ΚΠολΔ<cite> ΑΠ 243/2015</cite><cite> άρ.559 αριθ.8 ΚΠολΔ</cite>.

Ως "πράγματα" κατ' άρ.559 αριθ.8 ΚΠολΔ θεωρούνται οι πραγματικοί ισχυρισμοί που έχουν αυτοτελή ύπαρξη και τείνουν στη θεμελίωση, κατάλυση ή παρακώλυση ουσιαστικού ή δικονομικού δικαιώματος που ασκήθηκε είτε ως επιθετικό είτε ως αμυντικό μέσο, και άρα στηρίζουν το αίτημα αγωγής, ανταγωγής, ένστασης ή αντένστασης, ή λόγου έφεσης<cite> ΑΠ 342/2009</cite>, ή λόγου ανακοπής<cite> ΑΠ 623/2011</cite> και ασκούν ουσιώδη επίδραση στην έκβαση της δίκης<cite> ΑΠ 623/2011</cite>.

Ως "πράγματα" κατ' άρ.559 αριθ.8 ΚΠολΔ δεν θεωρούνται οι αιτιολογημένες αρνήσεις, ούτε οι ισχυρισμοί που αποτελούν επιχειρήματα ή συμπεράσματα των διαδίκων ή του δικαστηρίου, τα οποία συνάγονται από την εκτίμηση των αποδείξεων, αλλά ούτε και οι απαράδεκτοι ή αβάσιμοι κατά νόμο ισχυρισμοί<cite> ΑΠ 342/2009 σκέψ.III</cite>.

Ως "πράγματα" κατ' άρ.559 αριθ.8 ΚΠολΔ δεν θεωρείται ο ισχυρισμός που συνέχεται με την ιστορική αιτία της αγωγής, της ένστασης ή του λόγου ανακοπής, ο οποίος αποκρούεται ή γίνεται δεκτός με την παραδοχή ή την απόρριψη, αντίστοιχα, ως αβασίμων ή βασίμων των θεμελιωτικών της αγωγής, ένστασης, αντένστασης ή λόγου ανακοπής πραγματικών γεγονότων<cite> ΑΠ 623/2011</cite>.

Η άρνηση λόγου ανακοπής δεν αποτελεί ισχυρισμό που πρέπει, για το παραδεκτό του, να επαναφερθεί ενώπιον του Εφετείου με επαναφορά με τις προτάσεις κατ' άρ.240 ΚΠολΔ<cite> ΑΠ 623/2011</cite>.

Αν ο λόγος αναίρεσης από το άρ.559 αριθ.8 ΚΠολΔ στηρίζεται στο ότι ισχυρισμός δεν προτάθηκε παραδεκτά ως πράγμα ενώπιον του Εφετείου με επαναφορά με τις προτάσεις κατ' άρ.240 ΚΠολΔ, και ο ισχυρισμός αποτελεί άρνηση λόγου ανακοπής, ο λόγος αναίρεσης είναι απαράδεκτος<cite> ΑΠ 623/2011</cite>.

Ως λόγοι έφεσης νοούνται οι κύριοι ή πρόσθετοι λόγοι έφεσης, οι οποίοι αφορούν σε αυτοτελείς πραγματικούς ισχυρισμούς<cite> ΑΠ 243/2015</cite>.

Οι αρνητικοί ισχυρισμοί που συνέχονται με την ιστορική βάση της αγωγής, ένστασης ή αντένστασης και αποτελούν αιτιολογημένη άρνηση καθεμίας εξ αυτών δεν αποτελούν "πράγματα" κατά την έννοια του άρ.559 αριθ.8 ΚΠολΔ, γιατί αυτοί αποκρούονται με την παραδοχή ως βάσιμων των θεμελιωτικών γεγονότων της αγωγής, της ένστασης ή της αντένστασης<cite> ΑΠ 12/2017</cite>.

Αν το δικαστήριο έλαβε υπόψη προταθέντα ισχυρισμό (πράγμα), και τον απέρριψε ευθέως για οποιονδήποτε λόγο τυπικό ή ουσιαστικό, δεν στοιχειοθετείται ο λόγος αναίρεσης από το άρ.559 αριθ.8 ΚΠολΔ<cite> ΑΠ 630/2015</cite><cite> ΑΠ 342/2009 σκέψ.III</cite>.

Αν το δικαστήριο της ουσίας έλαβε υπόψη του τον ισχυρισμό, και τον απέρριψε για τυπικούς λόγους, δεν ιδρύεται ο λόγος αναίρεσης από το άρ.559 αριθ.8 ΚΠολΔ<cite> ΑΠ 161/2017</cite>.

Αν το δικαστήριο της ουσίας έλαβε υπόψη τον ισχυρισμό, και τον απέρριψε για ουσιαστικούς λόγους, όπως ισχύει αν η απόφαση περιέχει παραδοχές αντίθετες με τον ισχυρισμό, δεν ιδρύεται ο λόγος αναίρεσης από το άρ.559 αριθ.8 ΚΠολΔ<cite> ΑΠ 161/2017</cite>.
Δηλαδή, αν το δικαστήριο αντιμετώπισε τον προβληθέντα ισχυρισμό, και τον απέρριψε στην ουσία εκ των πραγμάτων, με την παραδοχή, ως αποδειχθέντων, γεγονότων αντίθετων προς αυτά που τον συγκροτούν, δεν ιδρύεται ο λόγος αναίρεσης από το άρ.559 αριθ.8 ΚΠολΔ<cite> ΑΠ 630/2015</cite>.

Αν<ul>
<li>ο ισχυρισμός είναι μη νόμιμος<cite> ΑΠ 243/2015</cite>, ή</li>
<li>ο ισχυρισμός είναι αλυσιτελής<cite> ΑΠ 243/2015</cite>, ή</li>
<li>ο ισχυρισμός δεν προτάθηκε καθόλου στο δικαστήριο της ουσίας<cite> ΑΠ 161/2017</cite>, ή</li>
<li>ο ισχυρισμός δεν προτάθηκε παραδεκτά στο δικαστήριο της ουσίας<cite> ΑΠ 161/2017</cite>,</li></ul>
δεν ιδρύεται ο λόγος αναίρεσης από το άρ.559 αριθ.8 ΚΠολΔ.

Οι μη νόμιμοι, απαράδεκτοι, αόριστοι και αλυσιτελείς ισχυρισμοί, οι οποίοι δεν ασκούν επίδραση στην έκβαση της δίκης και το δικαστήριο δεν υποχρεούται να απαντήσει σε αυτούς, δεν αποτελούν πράγματα κατά την έννοια του άρ.559 αριθ.8 ΚΠολΔ<cite> ΑΠ 12/2017</cite>.

Αν ο εκκαλών προτείνει με λόγο έφεσης ισχυρισμό περί νόμω αβασίμου της αγωγής, και το δευτεροβάθμιο δικαστήριο απορρίψει τον ισχυρισμό, και ο εκκαλών προσβάλει με αναίρεση την απόφαση αυτή με το λόγο αναίρεσης από το άρ.559 αριθ.1 ΚΠολΔ, και στην αναίρεση δεν επικαλείται ότι είχε προβάλει παραδεκτά τον ισχυρισμό στο πρωτοβάθμιο δικαστήριο ή ότι είχε γίνει επίκληση συνδρομής των προϋποθέσεων του άρ.527 ΚΠολΔ για τη βραδεία παραδεκτή προβολή τους ενώπιον του Εφετείου, ο λόγος αναίρεσης είναι απαράδεκτος<cite> ΑΠ 243/2015</cite>.
</main>

  <footer role="contentinfo"><small>© Greek Law</small></footer>
</body>
</html>
