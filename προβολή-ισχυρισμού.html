<!doctype html>
<html lang="el">
<head>
  <meta charset="utf-8">
  <title>Προβολή ισχυρισμού</title>
  <meta name="description"      content="Κερδίστε τη δίκη προβάλλοντας ισχυρισμούς, με ασπίδα τη νομολογία">
  <meta name="robots"           content="archive, follow, index, snippet">
  <meta name="viewport"         content="initial-scale = 1">
  <meta name="format-detection" content="telephone = no">
  <link rel="stylesheet"        href="./stylesheets/greeklaw.css">
  <link rel="stylesheet"        href="./stylesheets/linear.css">
  <script defer                 src="./javascripts/director.js"></script>
  <script async                 src="./javascripts/nav.js"></script>
</head>
<body>
  <header><a href="./">Greek Law</a></header>
  <nav role="navigation"></nav>

<main role="main">
<h1>Ισχυρισμοί</h1>

<h2>Αυτοτελείς ισχυρισμοί</h2>
Οι <span id="αυτοτελείς-ισχυρισμοί">αυτοτελείς ισχυρισμοί</span> των διαδίκων είναι οι ισχυρισμοί που<ul>
<li>τείνουν στη θεμελίωση, κατάλυση, ή παρακώλυση ουσιαστικού ή δικονομικού δικαιώματος, το οποίο ασκήθηκε είτε ως επιθετικό είτε ως αμυντικό μέσο<cite> ΑΠ 138/2020 σκέψ. 2</cite><cite> άρ. 559 αριθ. 8 ΚΠολΔ</cite><cite> ΑΠ 623/2011</cite><cite> άρ. 106 ΚΠολΔ</cite><cite> άρ. 335 ΚΠολΔ</cite><cite> άρ. 338 ΚΠολΔ</cite>.</li></ul>

Οι αυτοτελείς ισχυρισμοί των διαδίκων θεμελιώνουν, καταλύουν, ή παρακωλύουν το δικαίωμα που αξιώνεται με<ul>
<li>αγωγή<cite> ΑΠ 742/2013</cite>, ή</li>
<li>ανταγωγή<cite> ΑΠ 742/2013</cite>, ή</li>
<li>ένσταση<cite> ΑΠ 742/2013</cite>, ή</li>
<li>αντένσταση<cite> ΑΠ 742/2013</cite>, ή</li>
<li>λόγο έφεσης<cite> ΑΠ 342/2009</cite>, ή</li>
<li>λόγο ανακοπής<cite> ΑΠ 623/2011</cite>.</li></ul>

Στους αυτοτελείς ισχυρισμούς περιλαμβάνονται και οι ενστάσεις<cite> ΑΠ 611/2016</cite>.

Αυτοτελή ισχυρισμό δεν αποτελεί<ul>
<li>ο ισχυρισμός που συνέχεται με την ιστορική αιτία της αγωγής, της ένστασης, της αντένστασης, ή του λόγου ανακοπής, ο οποίος αποκρούεται ή γίνεται δεκτός με την παραδοχή ή την απόρριψη, αντίστοιχα, ως βάσιμων ή αβάσιμων των πραγματικών περιστατικών που θεμελιώνουν την αγωγή, ένσταση, αντένσταση, ή τον λόγο ανακοπής<cite> ΑΠ 623/2011</cite>.</li></ul>

Επιθετικό μέσο είναι, μεταξύ άλλων,<ul>
<li>η βάση αγωγής<cite> ΑΠ 1607/2010</cite>, και</li>
<li>η βάση ανταγωγής</li></ul><cite> ΑΠ 1607/2010</cite>.

Αμυντικό μέσο είναι, μεταξύ άλλων,<ul>
<li>η ένσταση<cite> ΑΠ 1607/2010</cite>, και</li>
<li>η αντένσταση<cite> ΑΠ 1607/2010</cite>.</li></ul>

<h2>Δικονομικός χαρακτηρισμός ισχυρισμού</h2>
Ο ισχυρισμός μπορεί να είναι<ul>
<li>νόμιμος ή μη νόμιμος<cite> ΑΠ 1682/2022</cite>, και</li>
<li>παραδεκτός ή απαράδεκτος<cite> ΑΠ 1682/2022</cite>, και</li>
<li>ορισμένος ή αόριστος<cite> ΑΠ 1682/2022</cite>, και</li>
<li>λυσιτελής ή αλυσιτελής<cite> ΑΠ 1682/2022</cite>, και</li>
<li>ουσιώδης ή επουσιώδης<cite> ΑΠ 778/2009</cite>.</li></ul>

Αν ο ισχυρισμός είναι<ul>
<li>μη νόμιμος<cite> ΑΠ 1682/2022</cite> (άλλως αβάσιμος κατά νόμο<cite> ΑΠ 576/2018</cite>), ή</li>
<li>απαράδεκτος<cite> ΑΠ 1682/2022</cite>, ή</li>
<li>αόριστος<cite> ΑΠ 1682/2022</cite>, ή</li>
<li>αλυσιτελής<cite> ΑΠ 1682/2022</cite>, ή</li>
<li>επουσιώδης<cite> ΑΠ 778/2009</cite>,</li></ul>
το δικαστήριο δεν υποχρεούται να απαντήσει σε αυτόν.
Και αυτό, γιατί ο ισχυρισμός αυτός δεν ασκεί επίδραση στην έκβαση της δίκης<cite> ΑΠ 1682/2022</cite>.

Η παράλειψη αναφοράς των περιστατικών που θεμελιώνουν την ένσταση δεν μπορεί να συμπληρωθεί με παραπομπή σε άλλο έγγραφο, στο οποίο τυχόν αναγράφονται<cite> ΑΠ 1383/2008</cite><cite> άρ. 262 παρ. 1 ΚΠολΔ</cite>.

Ο διάδικος που προτείνει ένσταση φέρει και το βάρος της απόδειξης των σχετικών ισχυρισμών του<cite> ΑΠ 90/2005</cite><cite> άρ. 338 παρ. 1 ΚΠολΔ</cite>.

Η ουσιαστική βασιμότητα της αγωγής αποτελεί προϋπόθεση για την έρευνα της βασιμότητας της ένστασης από το ουσιαστικό δίκαιο<cite> ΑΠ 365/2017</cite>.

<h2>Προβολή ισχυρισμού στην τακτική διαδικασία</h2>
Στην τακτική διαδικασία, για τα δικόγραφα που κατατέθηκαν από 01-01-2016 και μετά, τα μέσα επίθεσης και άμυνας προβάλλονται με τις προτάσεις<cite> άρ. 237 παρ. 1 ΚΠολΔ</cite><cite> άρ. 237 παρ. 2 εδ. 2 ΚΠολΔ</cite>.

Στην τακτική διαδικασία, για τα δικόγραφα που κατατέθηκαν έως 31-12-2015, τα μέσα επίθεσης και άμυνας προβάλλονται με τις προτάσεις, διαφορετικά είναι απαράδεκτα<cite> άρ. 269 παρ. 1 εδ. 1 ΚΠολΔ</cite>.

Στην τακτική διαδικασία, για τα δικόγραφα που κατατέθηκαν έως 31-12-2015, τα μέσα επίθεσης και άμυνας μπορούν να προβληθούν παραδεκτά με τις προτάσεις ή και προφορικά έως και τη συζήτηση, αν<ul>
<li><cite> άρ. 269 παρ. 2 περ. α ΚΠολΔ</cite></li>
<li><cite> άρ. 269 παρ. 2 περ. β ΚΠολΔ</cite></li>
<li><cite> άρ. 269 παρ. 2 περ. γ ΚΠολΔ</cite>.</li></ul>

Μέσα επίθεσης και άμυνας είναι Οι αυτοτελείς πραγματικοί ισχυρισμοί<cite> ΑΠ 846/2017 σκέψ. Α</cite>.

Η ένσταση του εναγόμενου είναι αυτοτελής πραγματικός ισχυρισμός<cite> ΑΠ 846/2017 σκέψ. Α</cite>.

<h3>Προβολή ισχυρισμού με την προσθήκη</h3>
Με την προσθήκη που γίνεται μετά τη συζήτηση της υπόθεσης μπορούν να προταθούν νέοι ισχυρισμοί μόνο για την αντίκρουση ισχυρισμών που περιέχονται στις προτάσεις του αντιδίκου, και όχι εκείνων που διαλαμβάνονται στην αγωγή ή σε άλλο εισαγωγικό της δίκης έγγραφο<cite> ΑΠ 1175/2001</cite><cite> άρ. 524 παρ. 1 ΚΠολΔ</cite><cite> άρ. 270 παρ. 5 εδ. 1 ΚΠολΔ</cite><cite> αρ.269 παρ. 1 ΚΠολΔ</cite><cite> άρ. 237 παρ. 3 εδ. 3 ΚΠολΔ</cite>.

Με την προσθήκη των προτάσεων προβάλλονται παραδεκτά νέοι ισχυρισμοί (αντενστάσεις) μόνο προς αντίκρουση ισχυρισμών (ενστάσεων) που έχουν ήδη προβληθεί με τις προτάσεις<cite> ΑΠ 1087/2014</cite>.

Το απαράδεκτο από την μη προβολή των μέσων επίθεσης και άμυνας με τις προτάσεις δεν ισχύει<ul>
<li>για τους αυτοτελείς ισχυρισμούς που λαμβάνονται υπόψη και αυτεπαγγέλτως<cite> ΑΠ 1087/2014</cite><cite> άρ. 269 παρ. 1 εδ. 2 ΚΠολΔ</cite>, και</li>
<li>για τους αυτοτελείς ισχυρισμούς που μπορούν να προταθούν σε κάθε στάση της δίκης (προνομιακοί)<cite> ΑΠ 1087/2014</cite><cite> άρ. 269 παρ. 1 εδ. 2 ΚΠολΔ</cite>.</li></ul>

Το απαράδεκτο αυτό προκύπτει από τον κανόνα του "άνευ επικουρίας δικάζεσθαι"<cite> ΑΠ 1087/2014</cite>.

Η εξαίρεση αυτή ισχύει για τη δίκη στα δικαστήρια του πρώτου και δεύτερου βαθμού, αλλά όχι στο δικαστήριο του Αρείου Πάγου<cite> ΑΠ 1087/2014</cite><cite> άρ. 527 ΚΠολΔ</cite><cite> άρ. 573 ΚΠολΔ</cite>.

<h2>Προβολή ισχυρισμού στις ειδικές διαδικασίες</h2>
<h3>Προβολή ισχυρισμού στις ειδικές διαδικασίες για τις αγωγές που κατατέθηκαν από 01-01-2016 και μετά</h3>
Στις ειδικές διαδικασίες, οι διάδικοι πρέπει να προτείνουν τους ισχυρισμούς τους και προφορικά, και αυτοί να καταχωρίζονται στα πρακτικά, ακόμη και αν περιλαμβάνονται στις προτάσεις, διαφορετικά οι ισχυρισμοί είναι απαράδεκτοι<cite> άρ. 591 παρ. 1 περ. δ ΚΠολΔ</cite>.

<h3>Προβολή ισχυρισμού στις ειδικές διαδικασίες για τις αγωγές που κατατέθηκαν έως 31-12-2015</h3>
Στις ειδικές διαδικασίες όπου δεν είναι υποχρεωτική η κατάθεση προτάσεων, οι διάδικοι πρέπει να προτείνουν τους αυτοτελείς ισχυρισμούς τους προφορικά κατά τη συζήτηση της υπόθεσης, εκτός αν περιέχονται στις κατατιθέμενες στο ακροατήριο προτάσεις<cite> Ολομ. ΑΠ 2/2005</cite><cite> ΑΠ 203/2017</cite><cite> άρ. 591 παρ. 1 περ. γ ΚΠολΔ</cite><cite> άρ. 256 παρ. 1 περ. δ ΚΠολΔ</cite>.

Οι αυτοτελείς ισχυρισμοί των διαδίκων που προτείνονται προφορικά καταχωρίζονται στα πρακτικά με σαφή (έστω και συνοπτική) έκθεση των γεγονότων που τους στηρίζουν<cite> Ολομ. ΑΠ 2/2005</cite><cite> ΑΠ 203/2017</cite><cite> άρ. 591 παρ. 1 περ. γ ΚΠολΔ</cite>.

Η προφορική πρόταση των ισχυρισμών, στις ειδικές διαδικασίες, πρέπει να προκύπτει ευθέως από το τμήμα, περί προτάσεων και δηλώσεων, των πρακτικών της απόφασης<cite> Ολομ. ΑΠ 2/2005</cite><cite> άρ. 591 παρ. 1 περ. γ ΚΠολΔ</cite>.

Η προφορική πρόταση των ισχυρισμών, ως "γενόμενο κατά τη συζήτηση", σημειώνεται στα πρακτικά<cite> Ολομ. ΑΠ 2/2005</cite>.

Δεν επιτρέπεται στο δικαστήριο, στις ειδικές διαδικασίες, η έμμεση συναγωγή της πρότασης ισχυρισμών<ul>
<li>από το περιεχόμενο των υποβαλλόμενων έγγραφων προτάσεων<cite> Ολομ. ΑΠ 2/2005</cite><cite> άρ. 256 παρ. 1 περ. δ ΚΠολΔ</cite>, ή</li>
<li>από το περιεχόμενο των μαρτυρικών καταθέσεων που καταχωρούνται στα πρακτικά μετά το τμήμα των πρακτικών περί των προτάσεων και των δηλώσεων<cite> Ολομ. ΑΠ 2/2005</cite><cite> άρ. 256 παρ. 1 περ. δ ΚΠολΔ</cite>.</li></ul>

Τα παραπάνω εφαρμόζονται και για τους ισχυρισμούς που προτείνονται ως αντένσταση κατά των καταλυτικών ενστάσεων του εναγομένου, αν η αντένσταση αυτή προκύπτει από έγγραφα προγενέστερου χρόνου<cite> ΑΠ 1099/2017</cite>.

Αν ο ισχυρισμός δεν προταθεί προφορικά, είναι απαράδεκτος και απορριπτέος<cite> ΑΠ 89/2009</cite><cite> ΑΠ 192/2008</cite><cite> άρ. 256 παρ. 1 περ. δ ΚΠολΔ</cite>.

Ο ισχυρισμός προτείνεται παραδεκτά και με προφορική δήλωση του διαδίκου, αν καταχωρηθεί δήλωση στα πρακτικά για το ότι ο διάδικος προβάλλει τις ενστάσεις, ισχυρισμούς και αρνήσεις που αναφέρονται στις προτάσεις που κατέθεσε επί της έδρας, και ο διάδικος καταθέσει προτάσεις, και στις προτάσεις προβάλλεται ο ισχυρισμός και αναλύονται τα περιστατικά που τον θεμελιώνουν<cite> ΑΠ 175/2009</cite>.

Ο ισχυρισμός δεν προτείνεται παραδεκτά, αν ο ισχυρισμός προτείνεται με παραπομπή στις προτάσεις, και οι προτάσεις δεν έχουν κατατεθεί εμπρόθεσμα κατά τα οριζόμενα στον ΚΠολΔ<cite> ΑΠ 206/2016</cite>.

Ο ισχυρισμός δεν προτείνεται παραδεκτά, αν προτείνεται με τις προτάσεις παρούσας συζήτησης, και η πρόταση του ισχυρισμού γίνεται με μόνη τη συρραφή και ενσωμάτωση στις προτάσεις της παρούσας συζήτησης των προτάσεων προηγούμενης συζήτησης, στις οποίες είχε προταθεί νόμιμα ο ισχυρισμός, χωρίς σύντομη περίληψη και αναφορά στις προτάσεις της παρούσας συζήτησης συγκεκριμένων σελίδων των ενσωματωμένων προτάσεων όπου και περιέχονταν ο ισχυρισμός<cite> ΑΠ 698/2010</cite>.

Αν η ένσταση δεν είχε προβληθεί κατά την πρώτη συζήτηση, και η ένσταση προβληθεί το πρώτον με την προσθήκη των προτάσεων, και η ένσταση δεν προτείνεται προς απόκρουση ισχυρισμού που προτάθηκε το πρώτον κατά τη συζήτηση, η ένσταση είναι απαράδεκτη και απορριπτέα<cite> ΑΠ 1373/2007</cite><cite> άρ. 591 παρ. 1 εδ. 4 ΚΠολΔ</cite>.

Κατά παλαιότερη άποψη, αν ο ισχυρισμός προτείνεται προφορικά, το περιεχόμενό του δεν είναι απαραίτητο να αναλύεται κατά τη στιγμή της πρότασης του ισχυρισμού, αρκεί η ανάλυση να γίνει προφορικά μέχρι το τέλος της συζήτησης ή με τις προτάσεις<cite> 683/2004 Εφ.Θεσσαλονίκης</cite>.
Κατά παλαιότερη άποψη, ο δικαστής έχει τη δυνατότητα να ζητήσει διασαφηνίσεις με την υποβολή των κατάλληλων ερωτήσεων προς τους διαδίκους ή με οποιοδήποτε άλλο πρόσφορο τρόπο<cite> 683/2004 Εφ.Θεσσαλονίκης</cite>.
Κατά παλαιότερη άποψη, αν ο ισχυρισμός προταθεί προφορικά, αλλά δεν αναλυθεί, και ο δικαστής δεν ζητήσει τις απαραίτητες διασαφηνίσεις, ο δικαστής οφείλει να διατάξει την επανάληψη της συζήτησης, και όχι να απορρίψει τον ισχυρισμό ως αόριστο<cite> 1278/2001 Εφ.Θεσσαλονίκης</cite>.

Κατά παλαιότερη άποψη, ο ισχυρισμός προτείνεται παραδεκτά και με την προσθήκη των προτάσεων, αν ο ισχυρισμός είχε προταθεί αρχικά στο ακροατήριο<cite> ΑΠ 620/1999</cite>.
Κατά παλαιότερη άποψη, ο ισχυρισμός προτείνεται παραδεκτά και μόνο με την αναφορά του στις προτάσεις, χωρίς να απαιτείται η καταχώρησή του στα πρακτικά, αν δεν είναι υποχρεωτική η κατάθεση προτάσεων, και το δικαστήριο διατάξει την κατάθεση προτάσεων<cite> ΑΠ 620/1999</cite><cite> άρ. 256 παρ. 1 περ. δ ΚΠολΔ</cite>.

<h3>Προβολή ισχυρισμού από αναγκαίο ομόδικο</h3>
Αναγκαστική ομοδικία υφίσταται αν<ul>
<li>η διαφορά επιδέχεται ενιαία μόνο ρύθμιση<cite> ΑΠ 823/2010</cite><cite> άρ. 76 παρ. 1 ΚΠολΔ</cite>, ή</li>
<li>η ισχύς της απόφασης που θα εκδοθεί εκτείνεται σε όλους τους ομοδίκους<cite> ΑΠ 823/2010</cite><cite> άρ. 76 παρ. 1 ΚΠολΔ</cite>, ή</li>
<li>οι ομόδικοι από κοινού μόνο μπορούν να ασκήσουν αγωγή ή να εναχθούν<cite> ΑΠ 823/2010</cite><cite> άρ. 76 παρ. 1 ΚΠολΔ</cite>, ή</li>
<li>δεν μπορούν να υπάρξουν αντίθετες αποφάσεις απέναντι στους ομοδίκους, εξαιτίας των περιστάσεων που συνοδεύουν την υπόθεση<cite> ΑΠ 823/2010</cite><cite> άρ. 76 παρ. 1 ΚΠολΔ</cite>.</li></ul>

Με την αναγκαστική ομοδικία σκοπείται η διευκόλυνση της ενιαίας διάγνωσης της διαφοράς ως προς όλους τους αναγκαίους ομοδίκους<cite> ΑΠ 823/2010</cite>.

Αν υπάρχει αναγκαστική ομοδικία, οι πράξεις του καθενός ωφελούν και βλάπτουν τους άλλους<cite> ΑΠ 823/2010</cite><cite> άρ. 76 παρ. 1 ΚΠολΔ</cite>.

Αν υπάρχει αναγκαστική ομοδικία, και οι ομόδικοι προτείνουν αντιφατικούς ισχυρισμούς, το δικαστήριο εκτιμά ελεύθερα την επιρροή τους στη διαδικασία και στην απόφαση, και μπορεί να καθορίσει τα αποτελέσματά τους χωριστά για κάθε διάδικο<cite> ΑΠ 823/2010</cite><cite> άρ. 77 ΚΠολΔ</cite>.

Με τη διάταξη του άρ. 77 ΚΠολΔ ρυθμίζεται ο τρόπος με τον οποίο το δικαστήριο θα εκτιμήσει τους προβαλλόμενους από τους αναγκαίους ομοδίκους αντιφατικούς ισχυρισμούς<cite> ΑΠ 823/2010</cite><cite> άρ. 77 ΚΠολΔ</cite>.

Αν υπάρχει αναγκαστική ομοδικία, και οι ομόδικοι προτείνουν αντιφατικούς ισχυρισμούς, το δικαστήριο θα καθορίσει χωριστά ως προς τον κάθε αναγκαίο ομόδικο τα δικονομικά αποτελέσματα των αντιφατικών ισχυρισμών, εκδίδοντας τελικά ενιαία ως προς όλους απόφαση, σύμφωνα με τον σκοπό της αναγκαστικής ομοδικίας, δηλαδή την επίτευξη της ενιαίας διάγνωσης της διαφοράς, με την επιφύλαξη όμως του χωριστού καθορισμού και των ουσιαστικών αποτελεσμάτων των εν λόγω ισχυρισμών, όπου αυτό είναι εφικτό, χωρίς δηλαδή να παραβλάπτεται ο αμέσως πιο πάνω σκοπός, όπως ενδέχεται να συμβεί επί διαπλαστικής αγωγής, με την έννοια ότι η απόρριψή της ως προς έναν από τους αναγκαίους ομόδικους δεν εμποδίζει την ενιαία διάπλαση της επίδικης έννομης σχέσης ως προς όλους με μόνη τη δικαστική παραδοχή της αγωγής αυτής ενός απ' αυτούς<cite> ΑΠ 823/2010</cite>.

Η αγωγή διανομής δεν είναι μόνο διαπλαστική, ως διώκουσα τη διάπλαση νέας έννομης σχέσης για κάθε κοινωνό με τη λύση της κοινωνίας, αλλά έχει διπλό χαρακτήρα, με την έννοια ότι ο ενάγων είναι συγχρόνως και εναγόμενος, όπως και κάθε εναγόμενος είναι συνάμα αντίδικος του συνεναγομένου του, αφού οποιοσδήποτε από τους εναγομένους μπορεί με αίτησή του, που δεν έχει τον χαρακτήρα ανταγωγής, να ζητήσει τη διάπλαση έννομης σχέσης κατά τρόπο διαφορετικό από εκείνον που επιδιώκεται με την αγωγή, και, συνακόλουθα, να καταλήξει η δίκη σε βάρος του ενάγοντα και του ενός ή των λοιπών εναγομένων, οι οποίοι κατά τούτο είναι αντίδικοι μεταξύ τους, δεσμευόμενοι από τη διαπλαστική ενέργεια της εκδιδόμενης απόφασης<cite> ΑΠ 823/2010</cite><cite> άρ. 798 ΑΚ</cite><cite> άρ. 799 ΑΚ</cite><cite> άρ. 479 ΚΠολΔ</cite><cite> άρ. 480 παρ. 3 ΚΠολΔ</cite><cite> άρ. 481 αριθ. 2 ΚΠολΔ</cite><cite> άρ. 482 παρ. 1 ΚΠολΔ</cite><cite> άρ. 483 ΚΠολΔ</cite><cite> άρ. 489 ΚΠολΔ</cite>.

Το γεγονός ότι κάποιος ή κάποιοι από τους κοινωνούς, ως επιτιθέμενοι ή αμυνόμενοι, βρίσκονται σε αντίστοιχη δικονομική θέση κατά την έναρξη του δικαστικού αγώνα, καθώς και σε κάθε επόμενο στάδιο αυτού, είναι εντελώς συμπτωματικό, αφού ο καθένας απ' αυτούς, ανεξάρτητα από τη δικονομική του θέση, μπορεί να έχει αντίθετα συμφέροντα, και προβάλλοντάς τα, να είναι ουσιαστικά αντίδικος του άλλου<cite> ΑΠ 823/2010</cite>.

Αν ο εναγόμενος σε δίκη διανομής προβάλει ένσταση ίδιας κυριότητας σε διακριτό τμήμα του επίδικου ακινήτου, και δεν προβάλλει ένσταση καταχρηστικής άσκησης του αγωγικού δικαιώματος, και συνεναγόμενος αναγκαίος ομόδικός του προβάλλει παραδεκτά τέτοια ένσταση, και ο εναγόμενος έχει ομοειδή, και όχι αντίθετα, συμφέροντα με τον συνεναγόμενό του, ώστε δεν κατέστη ουσιαστικά ποτέ αντίδικος του συνεναγομένου, η υποβολή της ένστασης καταχρηστικής άσκησης δικαιώματος από μέρος του συνεναγομένου επάγεται αποτελέσματα και ως προς τον εναγόμενο<cite> ΑΠ 823/2010</cite>.

Αν υπάρχει απλή ομοδικία, η σχέση μεταξύ των περισσότερων ομοδίκων είναι απλώς δικονομική<cite> ΑΠ 20/2022</cite><cite> άρ. 74 ΚΠολΔ</cite><cite> άρ. 75 παρ. 1 ΚΠολΔ</cite><cite> άρ. 75 παρ. 2 ΚΠολΔ</cite>.

Σκοπός της απλής ομοδικίας είναι η εκδίκαση περισσότερων διαφορών σε μια δίκη (υποκειμενική σώρευση αγωγών)<cite> ΑΠ 20/2022</cite><cite> άρ. 74 ΚΠολΔ</cite><cite> άρ. 75 παρ. 1 ΚΠολΔ</cite><cite> άρ. 75 παρ. 2 ΚΠολΔ</cite>.

Οι πράξεις ή παραλείψεις του κάθε ομόδικου στην απλή ομοδικία δεν βλάπτουν ούτε ωφελούν τους υπόλοιπους, και τα δικαιώματα του ενός ομοδίκου δεν επηρεάζονται από την δικαιολογητική σχέση του άλλου, ούτε από τις ενέργειες εκείνου στη δίκη<cite> ΑΠ 20/2022</cite><cite> άρ. 74 ΚΠολΔ</cite><cite> άρ. 75 παρ. 1 ΚΠολΔ</cite><cite> άρ. 75 παρ. 2 ΚΠολΔ</cite>.

<h3>Προβολή ισχυρισμού στην κατ' έφεση δίκη</h3>
Ο εφεσίβλητος, ασχέτως της δικονομικής του θέσης στο πρωτόδικο δικαστήριο (ενάγων, εναγόμενος ή παρεμβαίνων) μπορεί να προτείνει απεριόριστα νέους ισχυρισμούς, αρκεί να μην επέρχεται μεταβολή της βάσης της αγωγής<cite> ΑΠ 1043/2010</cite>.

Την ίδια δυνατότητα έχει και ο εκκαλών, προς απόκρουση των ισχυρισμών του εφεσίβλητου, στην ίδια συζήτηση στην οποία ο εφεσίβλητος προέβαλε τον ισχυρισμό του<cite> ΑΠ 1043/2010</cite>.

Η επίκληση ισχυρισμού με τις προτάσεις της δευτεροβάθμιας συζήτησης είναι νόμιμη, αν<ul>
<li>με τις προτάσεις αυτές γίνεται σύντομη περίληψη του ισχυρισμού, και γίνεται αναφορά στις σελίδες εκείνες των πρωτόδικων προτάσεων, στις οποίες είχε γίνει νόμιμη επίκληση του ισχυρισμού, και οι πρωτόδικες προτάσεις προσκομίζονται κατά τη συζήτηση σε επικυρωμένο αντίγραφο<cite> ΑΠ 216/2019 σκέψ. 1</cite><cite> άρ. 240 ΚΠολΔ</cite>, ή</li>
<li>στο κείμενο των προτάσεων αυτών περιέχεται, αυτούσιο ή μη, και το κείμενο των προτάσεων προηγούμενης συζήτησης, το οποίο λήφθηκε με τεχνική αναπαραγωγή, και στο οποίο είχε γίνει σαφής και ορισμένη επίκληση του ισχυρισμού, και το ενιαίο κείμενο των ενοποιημένων προτάσεων χαρακτηρίζεται και υποβάλλεται μόνο ως προτάσεις ενώπιον του δευτεροβάθμιου δικαστηρίου με αίτημα την παραδοχή ή απόρριψη της έφεσης, και το ενιαίο κείμενο των προτάσεων καλύπτεται από την υπογραφή του συντάκτη των προτάσεων ως πληρεξουσίου δικηγόρου του διαδίκου στη δευτεροβάθμια δίκη<cite> ΑΠ 717/2023</cite>.</li></ul>

Στην τελευταία περίπτωση, δεν πρόκειται για ανεπίτρεπτη απλή φωτοτυπική ενσωμάτωση των προτάσεων προηγούμενης συζήτησης στις προτάσεις της δευτεροβάθμιας συζήτησης<cite> ΑΠ 717/2023</cite>.
Και αυτό, γιατί πρόκειται για άμεση και ειδική επίκληση του ισχυρισμού απευθείας με τις εφετειακές προτάσεις, και όχι για έμμεση επίκληση με αναφορά στις προτάσεις προηγούμενης συζήτησης ως αυτοτελή και διακριτή διαδικαστική πράξη<cite> ΑΠ 717/2023</cite>.

Η επίκληση ισχυρισμού με τις προτάσεις της δευτεροβάθμιας συζήτησης δεν είναι νόμιμη, αν στις προτάσεις αυτές ενσωματώνεται το κείμενο των πρωτόδικων προτάσεων, και γίνεται γενική μόνο αναφορά στις πρωτόδικες προτάσεις<cite> ΑΠ 717/2023</cite><cite> ΑΠ 1154/2002</cite>.

Η επίκληση ισχυρισμού με τις προτάσεις της δευτεροβάθμιας συζήτησης δεν είναι νόμιμη, αν στις προτάσεις αυτές γίνεται απλή ενσωμάτωση (κατ' αντιγραφή) των πρωτόδικων προτάσεων, όπου είχε γίνει νόμιμη επίκληση του ισχυρισμού<cite> ΑΠ 161/2017</cite><cite> άρ. 240 ΚΠολΔ</cite>.
</main>

  <footer role="contentinfo"><small>© Greek Law</small></footer>
</body>
</html>
