<html lang="el">
<head>
  <meta charset="utf-8">
  <title>Συναλλαγματική</title>
  <meta name="description"      content="Κερδίστε τη δίκη περί συναλλαγματικής, με ασπίδα τη νομολογία">
  <meta name="robots"           content="archive, follow, index, snippet">
  <meta name="viewport"         content="initial-scale = 1">
  <meta name="format-detection" content="telephone = no">
  <link rel="stylesheet"        href="./stylesheets/greeklaw.css">
  <script async                 src="./javascripts/nav.js"></script>
</head>
<body>
  <header><a href="./">Greek Law</a></header>
  <nav role="navigation"></nav>
<main role="main">
Με την <h1 class="inlined">Συναλλαγματική<span class="inlined-punctuation">,</span></h1> ο αποδέκτης αναγνωρίζει την οφειλή του προς τον εκδότη.
Ο εκδότης μπορεί να ορίσει ότι τα χρήματα θα λάβει τρίτο πρόσωπο, ο λήπτης.
Ο εκδότης (ή ο λήπτης) είναι ο αρχικός κομιστής της συναλλαγματικής, και μπορεί να μεταβιβάσει την απαίτησή του με οπισθογράφηση σε τρίτο πρόσωπο. Ο καθού η οπισθογράφηση γίνεται νέος κομιστής της συναλλαγματικής.
Αν ο κομιστής δεν πληρωθεί,  μπορεί να στραφεί κατά του αποδέκτη, των οπισθογράφων και των τριτεγγυητών.
Με την σειρά του, κάθε οπισθογράφος και τριτεγγυητής που πλήρωσε την συναλλαγματική μπορεί να στραφεί κατά των προηγούμενών του οπισθογράφων ή τριτεγγυητών, και κατά του αποδέκτη.
Ο αποδέκτης και οι οπισθογράφοι λέγονται πληρωτές.

<h2>Στοιχεία εγκυρότητας</h2>
<ul>Για να είναι έγκυρη η συναλλαγματική πρέπει να περιλαμβάνονται σε αυτή τα παρακάτω στοιχεία:
<li>1. Η λέξη "<b>Συναλλαγματική</b>"<cite> ν.5325/1932 αρ.1</cite>.
Αν η συναλλαγματική εκδίδεται σε ξένη γλώσσα, μπορεί αντί της ελληνικής να αναγράφεται η αντίστοιχη ξένη λέξη</li>
<li>2. Ο <b>χρόνος της λήξης</b><cite> ν.5325/1932 αρ.1</cite>.
Αν δεν σημειωθεί ο χρόνος λήξης, η συναλλαγματική θεωρείται πληρωτέα εν όψει<cite> ν.5325/1932 αρ.2 εδ.2</cite>.
Αν σημειωθεί χρόνος λήξης, αλλά δεν είναι εν όψει, σε προθεσμία από την όψη, σε δήλη ημέρα ή σε προθεσμία από δήλη ημέρα, η συναλλαγματική είναι άκυρη<cite> ν.5325/1932 αρ.33 εδ.1</cite>.
Η συναλλαγματική είναι επίσης άκυρη αν αναφέρονται διαδοχικοί χρόνοι λήξης της<cite> ν.5325/1932 αρ.33 εδ.2</cite>.</li>
<li>3. Η <b>εντολή περί πληρωμής</b> ορισμένου ποσού<cite> ν.5325/1932 αρ.1</cite>.
Η εντολή πρέπει να είναι απλή και καθαρή.</li>
<li>4. Το <b>όνομα του πληρωτή</b>, δηλαδή αυτού που αναλαμβάνει να πληρώσει<cite> ν.5325/1932 αρ.1</cite>.
Συχνά, ο πληρωτής γίνεται και αποδέκτης της συναλλαγματικής, για το οποίο αρκεί να θέσει την υπογραφή του στο μπροστά μέρος της συναλλαγματικής<cite> ν.5325/1932 αρ.25 παρ.1 εδ.3</cite>.
Η υπογραφή του πληρωτή δεν απαιτείται για την εγκυρότητα της συναλλαγματικής, αποτελεί όμως θετικό στοιχείο για τον εκδότη, καθώς έχει αυξημένη αποδεικτική ισχύ περί της συμφωνίας.</li>
<li>5. Ο <b>τόπος της πληρωμής</b><cite> ν.5325/1932 αρ.1</cite>.
Αν δεν αναφέρεται τόπος πληρωμής, αναπληρώνεται από τον τόπο του πληρωτή<cite> ν.5325/1932 αρ.2 εδ.3</cite> ο οποίος θεωρείται και τόπος κατοικίας του πληρωτή<cite> ν.5325/1932 αρ.2 εδ.3</cite>.</li>
<li>6. Το <b>όνομα του προσώπου στον οποίο θα γίνει η πληρωμή</b> ή υπέρ του οποίου θα γίνει η πληρωμή<cite> ν.5325/1932 αρ.1</cite></li>
<li>7. Ο <b>χρόνος και ο τόπος έκδοσης</b> της συναλλαγματικής<cite> ν.5325/1932 αρ.1</cite>.
Αν δεν αναγράφεται ο τόπος έκδοσης, αναπληρώνεται από τον αναγραφόμενο τόπο του εκδότη<cite> ν.5325/1932 αρ.2 εδ.4</cite>.</li>
<li>8. Η <b>υπογραφή του εκδότη</b> της συναλλαγματικής<cite> ν.5325/1932 αρ.1</cite>.</li></ul>
<hr>Για την εγκυρότητα της συναλλαγματικής δεν απαιτείται ιδιαίτερη μορφοποίηση του εγγράφου, αν και προς διευκόλυνση των συμβαλλομένων συχνά χρησιμοποιείται τυποποιημένο έγγραφο.
<h2>Παραγραφή συναλλαγματικής</h2>
<ul><li>Η απαίτηση κατά του αποδέκτη και του τριτεγγυητή του παραγράφεται τρία χρόνια μετά την λήξη της συναλλαγματικής<cite> ν.5325/1932 αρ.70 εδ.1</cite></li>
<li>Η απαίτηση του κομιστή βάσει αναγωγής (δηλ κατά του εκδότη, των οπισθογράφων και των τριτεγγυητών) ένα χρόνο μετά την λήξη, αν υπάρχει ρήτρα "ανέξοδος επιστροφή" (η προθεσμία μετράει και από την πρακτικά ασύνηθη περίπτωση σύνταξης διαμαρτυρικού)<cite> ν.5325/1932 αρ.70 εδ.2</cite></li>
<li>Οι απαιτήσεις από αναγωγή για απόδοση (δηλ οι απαιτήσεις οπισθογράφου κατά του εκδότη, άλλων οπισθογράφων και των τριτεγγυητών) παραγράφονται σε έξι μήνες από την ημέρα που ο οπισθογράφος πληρωσε την συναλλαγματική ή την ημέρα που ασκήθηκε αγωγή εναντίον του<cite> ν.5325/1932 αρ.70 εδ.3</cite>.</li></ul>
Η προθεσμία παραγραφής από απαίτηση βάσει συναλλαγματικής μπορεί να μετατραπεί σε εικοσαετή με έκδοση διαταγής πληρωμής και τελεσιδικία αυτής. Αν δεν τελεσιδικήσει η ως άνω διαταγή πληρωμής (είτε λόγω απόρριψης ανακοπής για λόγους πέραν τυπικότητας, είτε λόγω παρέλευσης δεκαημέρου από δεύτερη επίδοση), η προθεσμία παραγραφής παραμένει τριετής/ ενιαύσια/ εξάμηνη και αρχίζει από την πρώτη επίδοση της διαταγής πληρωμής<cite> 1538/2007 ΑΠ</cite>.
<h2>Άκυρη συναλλαγματική</h2>
Η άκυρη συναλλαγματική ισχύει κατά μετατροπή ως αφηρημένη υπόσχεση ή αναγνώριση χρέους, χρεωστικό ομόλογο παροχής χρημάτων από έμπορο ή εντολή πληρωμής από έμπορο σε έμπορο χωρίς να είναι απαραίτητη η επίκληση συνδρομής των διατυπώσεων του αρ.182 ΑΚ, γιατί η βούληση των μερών περί μετατροπής συνάγεται ευθέως από το έγγραφο<cite> 2088/1986 ΑΠ</cite><cite> 499/2002 Εφ Λαρ</cite><cite> 576/2002 Ειρ Θεσ</cite>.
Αν εκδότης και λήπτης είναι το ίδιο πρόσωπο, ο αποδέκτης της άκυρης συναλλαγματικής είναι έμπορος<cite> 4722/1986 ΕφΑθ</cite>, και η άκυρη συναλλαγματική φέρει ρήτρα εις διαταγή, η άκυρη συναλλαγματική μπορεί να ισχύσει ως χρεωστικό ομόλογο παροχής χρημάτων από έμπορο<cite> αρ.76 παρ.α και παρ.β νδ.17.7/13.8.1923</cite><cite> 576/2002 Ειρ Θεσ</cite>.
Αν εκδότης και λήπτης είναι το ίδιο πρόσωπο, και δεν ισχύουν οι προϋποθέσεις για μετατροπή σε χρεωστικό ομόλογο παροχής χρημάτων, η άκυρη συναλλαγματική μπορεί να ισχύσει ως αφηρημένη υπόσχεση ή αναγνώριση χρέους<cite> 576/2002 Ειρ Θεσσαλ</cite>.
Αν εκδότης και λήπτης είναι διαφορετικά πρόσωπα, και οι δύο δε είναι έμποροι, η άκυρη συναλλαγματική μπορεί να ισχύσει ως εντολή πληρωμης από έμπορο σε έμπορο<cite> 576/2002 Ειρ Θεσσαλ</cite>.
<h3>Οπισθογράφηση άκυρης συναλλαγματικής</h3>
Η οπισθογράφηση συναλλαγματικής δεν συνιστά δήλωση αναγνώριση χρέους (αντίθετα με την αποδοχή συναλλαγματικής), αλλά δήλωση μεταβίβασης δικαιωμάτων<cite> 7180/1993 ΜΠρ Θεσ</cite>. 
Άρα η οπισθογράφηση δεν μπορεί να ισχύσει κατά μετατροπή ως χρεωστικό ομόλογο αλλά μόνο ως εκχώρηση<cite> 7180/1993 ΜΠρΘεσ</cite>.
<h4>Οπισθογράφηση πριν την λήξη της άκυρης συναλλαγματικής</h4>
Αν η άκυρη συναλλαγματική οπισθογραφηθεί πριν την λήξη της, η οπισθογράφηση ισχύει και συνεπάγεται τα αποτελέσματα της απλής οπισθογράφησης<cite> 582/1977 ΑΠ</cite><cite> 499/2002 Εφ Λαρ</cite>.
<ul>Στην περίπτωση αυτή, οι οφειλέτης μπορεί να προβάλλει μόνο τις αντιρρήσεις που
<li>αφορούν το κύρος της δικής του δήλωσης στο δικαιόγραφο, ή</li>
<li>συνάγονται από το περιεχόμενο του εγγράφου, ή</li>
<li>ανήκουν σε αυτόν αμέσως κατά του κατόχου</li><cite> 78 παρ 2 ν.δ. 17.7/13.8.1923</cite><cite> 499/2002 Εφ Λαρ</cite></ul>
<h4>Οπισθογράφηση μετά την λήξη της άκυρης συναλλαγματικής</h4>
Αν η άκυρη συναλλαγματική που ισχύει ως χρεωστικό ομόλογο οπισθογραφηθεί μετά την λήξη της, η οπισθογράφηση ισχύει κατά μετατροπή σαν εκχώρηση της απαίτησης που γεννάται από το χρεωστικό ομόλογο<cite> 499/2002 Εφ Λαρ</cite>.
Στην περίπτωση αυτή, για να γεννηθούν δικαιώματα του εκδοχέα της απαίτησης, αυτός ή ο οπισθογράφος πρέπει να αναγγείλουν την εκχώρηση στον οφειλέτη, έστω και άτυπα<cite> 4789/1990 Εφ Αθ</cite><cite> 499/2002 Εφ Λαρ</cite>.
Ταυτόχρονα, ο οφειλέτης δύναται να προβάλλει απεριόριστα κατά του κομιστή της άκυρης συναλλαγματικής και ενστάσεις από την βασική αιτιώση σχέση που είχε κατά του εκχωρητή οπισθογράφου πριν την καταγγελία<cite> 499/2002 Εφ Λαρ</cite><cite> 335/1999 ΑΠ</cite>.
<h5>Διαταγή πληρωμής από άτυπη εκχώρηση</h5>
Κατά μια άποψη, δεν μπορεί να εκδοθεί διαταγή πληρωμής από άτυπη εκχώρηση, γιατί δεν προκύπτει από το έγγραφο η ολοκλήρωση της εκχώρησης.
Κατά άλλη άποψη, τέτοια αναγγελία συνιστά και η επίδοση της απορρέουσας διαταγής πληρωμής<cite> 20/1996 ΜΠρ Αρτ</cite>
<h2>Ενστάσεις κατά της συναλλαγματικής</h2>
<h3>Ένσταση ανυπαρξίας υποκείμενης αιτίας</h3>
Ο εναγόμενος μπορεί να ισχυριστεί ότι υπέγραψε την συναλλαγματικη βάσει αιτίας, ωστόσο η αιτία αυτή είναι ανύπαρκτη, ή δεν επακολούθησε<cite> ν.5325/2932 αρ.17</cite><cite> 903/2006 ΑΠ</cite>.
Ο ισχυρισμός αυτός μπορεί να προταθεί και κατά του τρίτου κομιστή, αλλά θα πρέπει να αποδειχθεί ότι αυτός γνώριζε τον ισχυρισμό και ενήργησε προς βλάβη του οφειλέτη της συναλλαγματικής. Ως βλάβη εννοείται η απώλεια ένστασης του οφειλέτη, που θα στηρίζονταν στις υποκειμενικές σχέσεις οφειλέτη και μεταβιβάζοντος την συναλλαγματική<cite> 903/2006 ΑΠ</cite>.
<h3>Ένσταση αντισυμβατικής συμπλήρωσης των ελλειπόντων στοιχείων λευκής συναλλαγματικής</h3>
Ο εναγόμενος μπορεί να ισχυριστεί ότι η εκδοθείσα λευκή συναλλαγματική συμπληρώθηκε αργότερα από τον τρίτο, μόνο όμως αν ο τρίτος απέκτησε την συναλλαγματική με κακή πίστη ή κατά την απόκτησή της διέπραξε βαρύ πταίσμα<cite> ν.5325/1932 αρ.10</cite><cite> 903/2006 ΑΠ</cite>.
Αν ο εκδότης και ο αποδέκτης είχαν συμφωνήσει κάποιο στοιχείο να συμπληρωθεί αργότερα, και ο τρίτος κομιστής συμπληρώσει το στοιχείο, ο τρίτος δεν διαπράττει πλαστογραφία, γιατί με την μεταβίβαση της επιταγής θεωρείται ότι μεταβιβάζεται και το δικαίωμα συμπλήρωσης της συναλλαγματικής<cite> 903/2006 ΑΠ</cite>.

4001/2002 ΠΠρ Αθ
Επιταγή. Δίκαιο των ΗΠΑ ως προς επιταγές που είναι πληρωτέες στη χώρα αυτή, αλλά εκδόθηκαν σε άλλη χώρα. Απόρρητο καταθέσεων. Από τις διατάξεις που καθιερώνουν το απόρρητο των καταθέσεων δεν προκύπτει ότι θεσπίστηκε και το ακατάσχετο των αντιστοίχων από τις καταθέσεις απαιτήσεων. Απόρρητο δεν υφίσταται στο μέτρο που για την ικανοποίηση του κατασχόντος δανειστή απαιτείται να αποκαλυφθεί η ύπαρξη της κατάθεσης. Κατάσχεση εις χείρας τρίτου. Αφαίρεση του τίτλου από τον καθ' ού η κατάσχεση. Για συναλλαγματική που εκδίδεται "ουχί εις διαταγήν" δεν εφαρμόζεται το αρ.983 παρ.3 και η κατάσχεση γίνεται χωρίς την προηγούμενη αφαίρεση του τίτλου. Ο δικαιούχος του αντικειμένου που κατασχέθηκε αναγκαστικά ή συντηρητικά στα χέρια του οφειλέτη ως τρίτου δικαιούται να εγείρει κατά του τρίτου αγωγή και να ζητήσει την παράδοση του κατασχεμένου. Μόνο κατά την επίδοση της επιταγής κατά το αρ. 924 ΚΠΟΛΔ υποχρειούται να επιτάξει τη δημόσια κατάθεση ή την παράδοση του πράγματος στον διοριζόμενο μεσεγγυούχο.

</main>

  <footer role="contentinfo"><small>© Greek Law</small></footer>
</body>
</html>
