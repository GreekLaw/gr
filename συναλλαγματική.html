<html lang="el">
<head>
  <meta charset="utf-8">
  <title>Συναλλαγματική</title>
  <meta name="description"      content="Τεκμηριωμένες απαντήσεις για την συναλλαγματική">
  <meta name="robots"           content="archive, follow, index, snippet">
  <meta name="viewport"         content="initial-scale = 1">
  <meta name="format-detection" content="telephone = no">
  <link rel ="stylesheet"       href   ="./stylesheets/greeklaw.css">
</head>
<body>
  <header><a href="./index.html">Greek Law</a></header>
  <nav></nav>
<main>
Με την <h1 class="inlined">Συναλλαγματική<span class="inlined-punctuation">,</span></h1> ο αποδέκτης αναγνωρίζει την οφειλή του προς τον εκδότη.
Ο εκδότης μπορεί να ορίσει ότι τα χρήματα θα λάβει τρίτο πρόσωπο, ο λήπτης.
Ο εκδότης (ή ο λήπτης) είναι ο αρχικός κομιστής της συναλλαγματικής, και μπορεί να μεταβιβάσει την απαίτησή του με οπισθογράφηση σε τρίτο πρόσωπο. Ο καθού η οπισθογράφηση γίνεται νέος κομιστής της συναλλαγματικής.
Αν ο κομιστής δεν πληρωθεί,  μπορεί να στραφεί κατά του αποδέκτη, των οπισθογράφων και των  τριτεγγυητών.
Με την σειρά του, κάθε οπισθογράφος και τριτεγγυητής που πλήρωσε την συναλλαγματική μπορεί να στραφεί κατά των προηγούμενών του οπισθογράφων ή  τριτεγγυητών, και κατά του αποδέκτη.
Ο αποδέκτης και οι οπισθογράφοι λέγονται πληρωτές.
<hr>Στην πρακτική, η συναλλαγματική παρουσιάζεται συνηθέστερα με το προτυποποιημένο έντυπο που είναι διαθέσιμο στα βιβλιοπωλεία, περίπτερα κλπ. Το έντυπο αυτό υπάρχει προς διευκόλυνση των συναλλασσομένων, και κάθε άλλο έντυπο που φέρει τα στοιχεία εγκυρότητας της συναλλαγματικής είναι έγκυρο ως συναλλαγματική.
Τα απαραίτητα στοιχεία για την εγκυρότητα της συναλλαγματικής αναφέρονται στον ν. 5325/1932 αρ. 1
Αν δεν σημειωθεί ο χρόνος λήξης, η συναλλαγματική θεωρείται πληρωτέα εν όψει<cite> ν.5325/1932 αρ. 2</cite>.
<h2>Παραγραφή συναλλαγματικής</h2>
<ol><li>Η απαίτηση κατά του αποδέκτη και του τριτεγγυητή του παραγράφεται τρία χρόνια μετά την λήξη της συναλλαγματικής<cite> ν 5325/1932 αρ70 εδ1</cite></li>
<li>Η απαίτηση του κομιστή βάσει αναγωγής (δηλ κατά του εκδότη, των οπισθογράφων και των τριτεγγυητών) ένα χρόνο μετά την λήξη, αν υπάρχει ρήτρα "ανέξοδος επιστροφή" (η προθεσμία μετράει και από την πρακτικά ασύνηθη περίπτωση σύνταξης διαμαρτυρικού)<cite> ν 5325/1932 αρ70 εδ2</cite></li>
<li>Οι απαιτήσεις από αναγωγή για απόδοση (δηλ οι απαιτήσεις οπισθογράφου κατά του εκδότη, άλλων οπισθογράφων και των τριτεγγυητών) παραγράφονται σε έξι μήνες από την ημέρα που ο οπισθογράφος πληρωσε την συναλλαγματική ή την ημέρα που ασκήθηκε αγωγή εναντίον του<cite> ν 5325/1932 αρ70 εδ3</cite>.</li>
</ol>
Η προθεσμία παραγραφής από απαίτηση βάσει συναλλαγματικής μπορεί να μετατραπεί σε εικοσαετή με έκδοση διαταγής πληρωμής και τελεσιδικία αυτής. Αν δεν τελεσιδικήσει η ως άνω διαταγή πληρωμής (είτε λόγω απόρριψης ανακοπής για λόγους πέραν τυπικότητας, είτε λόγω παρέλευσης δεκαημέρου από δεύτερη επίδοση), η προθεσμία παραγραφής παραμένει τριετής/ ενιαύσια/ εξάμηνη και αρχίζει από την πρώτη επίδοση της διαταγής πληρωμής<cite> 1538/2007 ΑΠ</cite>
<h2>Οπισθογράφηση</h2>
Η οπισθογράφηση άκυρης συναλλαγματικής πριν την λήξη της ενεργεί ως κανονική οπισθογράφηση, έχει δηλαδή ως αποτέλεσμα την μεταβίβαση της σχετικής απαίτησης στον κομιστή, και τον περιορισμό των ενστάσεων που ο οφειλέτης μπορεί να αντιτάξει κατά του κομιστή σε αυτές που:
<ol><li>Αφορούν το κύρος της δήλωσης του οφειλέτη στο δικαιόγραφο</li>
<li>Συνάγονται από το περιεχόμενο του εγγράφου</li>
<li>Ο οφειλέτης έχει άμεσα κατά του κατόχου<cite> 78 παρ 2 ν.δ. 17.7/13.8.1923, 499/2002 Εφ Λαρ</cite>.</li>
</ol>
Η οπισθογράφηση άκυρης συναλλαγματικής μετά την λήξη της συνιστά εκχώρηση της απαίτησης που προκύπτει από το (μετατρεπόμενο και χωρίς να γίνεται επίκληση των προϋποθέσεων του 182 ΑΚ) χρεωστικό ομόλογο (εμπορικό, αν καλύπτονται οι όροι εγκυρότητάς ως τέτοιο και χαρτοσημανθεί, ή απλό επί αφηρημένης υπόσχεσης χρέους).
Ο εκδοχέας αποκτά δικαιώματα από την σχετική αναγγελία εκ μέρους τουή του εκχωρητή οπισθογράφου προς τον οφειλέτη. Η αναγγελία μπορεί να είναι και άτυπη<cite> 460 ΑΚ, 4789/1990 Εφ Αθ</cite>.
Κατά μια άποψη, δεν μπορεί να εκδοθεί διαταγή πληρωμής από άτυπη εκχώρηση, γιατί δεν προκύπτει από το έγγραφο η ολοκλήρωση της εκχώρησης
Κατά άλλη άποψη, τέτοια αναγγελία συνιστά και η επίδοση της απορρέουσας διαταγής πληρωμής<cite> 20/1996 ΜΠρ Αρτ</cite>
<hr>Η οπισθογράφηση συναλλαγματικής δεν συνιστά δήλωση αναγνώριση χρέους (αντίθετα με την αποδοχή συναλλαγματικής), αλλά δήλωση μεταβίβαση δικαιωμάτων<cite> 7180/1993 ΜΠρ Θεσ</cite>. Άρα δεν μπορεί να ισχύσει κατά μετατροπή σε χρεωστικό ομόλογο αλλά μόνο σε εκχώρηση<cite> 7180/1993 ΜΠρ Θεσ.</cite>
Ο οφειλέτης μπορεί να προβάλλει ενστάσεις βάσει της βασικής αιτιώδους σχέσης που είχε κατά του εκχωρητή οπισθογράφου πριν την αναγγελία<cite> 499/2002 Εφ Λαρ</cite>
Αν εκδότης και λήπτης είναι διαφορετικό πρόσωπο, η επιταγή μπορεί να ισχύσει και ως εντολή πληρωμης<cite> 576/2002 ΕιρΘεσσαλ</cite>
<h2>Ενστάσεις κατά της συναλλαγματικής</h2>
<h3>Ένσταση ανυπαρξίας υποκείμενης αιτίας</h3>
Ο εναγόμενος μπορεί να ισχυριστεί ότι υπέγραψε την συναλλαγματικη βάσει αιτίας, ωστόσο η αιτία αυτή είναι ανύπαρκτη, ή δεν επακολούθησε<cite> ν 5325/2932 αρ 17</cite><cite> 903/2006 ΑΠ</cite>.
Ο ισχυρισμός αυτός μπορεί να προταθεί και κατά του τρίτου κομιστή, αλλά θα πρέπει να αποδειχθεί ότι αυτός γνώριζε τον ισχυρισμό και ενήργησε προς βλάβη του οφειλέτη της συναλλαγματικής. Ως βλάβη εννοείται η απώλεια ένστασης του οφειλέτη, που θα στηρίζονταν στις υποκειμενικές σχέσεις οφειλέτη και μεταβιβάζοντος την συναλλαγματική<cite> 903/2006 ΑΠ</cite>.
<h3>Ένσταση αντισυμβατικής συμπλήρωσης των ελλειπόντων στοιχείων λευκής συναλλαγματικής</h3>
Ο εναγόμενος μπορεί να ισχυριστεί ότι η εκδοθείσα λευκή συναλλαγματική συμπληρώθηκε αργότερα από τον τρίτο, μόνο όμως αν ο τρίτος απέκτησε την συναλλαγματική με κακή πίστη ή κατά την απόκτησή της διέπραξε βαρύ πταίσμα<cite> ν 5325/1932 αρ 10, 903/2006 ΑΠ</cite>.
Αν η συμπλήρωση του στοιχείου είχε συμφωνηθεί μεταξύ του εκδότη και του αποδέκτη, η συμπλήρωση από τον τρίτο δεν αποτελεί πλαστογραφία, γιατί με την μεταβίβαση της επιταγής θεωρείται ότι μεταβιβάζεται και το δικαίωμα συμπλήρωσης της συναλλαγματικής<cite> 903/2006 ΑΠ</cite>

4001/2002 ΠΠΡ ΑΘ (344347) - ΑΝΕΥ ΚΕΙΜΕΝΟΥ

(ΝΟΒ 2003/1437)
Επιταγή. Δίκαιο των ΗΠΑ ως προς επιταγές που είναι πληρωτέες στη χώρα αυτή, αλλά εκδόθηκαν σε άλλη χώρα. Απόρρητο καταθέσεων. Από τις διατάξεις που καθιερώνουν το απόρρητο των καταθέσεων δεν προκύπτει ότι θεσπίστηκε και το ακατάσχετο των αντιστοίχων από τις καταθέσεις απαιτήσεων. Απόρρητο δεν υφίσταται στο μέτρο που για την ικανοποίηση του κατασχόντος δανειστή απαιτείται να αποκαλυφθεί η ύπαρξη της κατάθεσης. Κατάσχεση εις χείρας τρίτου. Αφαίρεση του τίτλου από τον καθ` ού η κατάσχεση. Για συναλλαγματική που εκδίδεται "ουχι εις διαταγήν" δεν εφαρμόζεται το αρ. 983 παρ. 3 και η κατάσχεση γίνεται χωρίς την προηγούμενη αφαίρεση του τίτλου. Ο δικαιούχος του αντικειμένου που κατασχέθηκε αναγκαστικά ή συντηρητικά στα χέρια του οφειλέτη ως τρίτου δικαιούται να εγείρει κατά του τρίτου αγωγή και να ζητήσει την παράδοση του κατασχεμένου. Μόνο κατά την επίδοση της επιταγής κατά το αρ. 924 ΚΠΟΛΔ υποχρειούται να επιτάξει τη δημόσια κατάθεση ή την παράδοση του πράγματος στον διοριζόμενο μεσεγγυούχο.

</main>

  <footer><small>© Greek Law</small></p></footer>
  <script async src="./javascripts/nav.js"></script>
</body>
</html>
