<!doctype html>
<html lang="el">
<head>
  <meta charset="utf-8">
  <title>Πλαστογραφία</title>
  <meta name="description"      content="Κερδίστε τη δίκη περί πλαστογραφίας, με ασπίδα τη νομολογία">
  <meta name="robots"           content="archive, follow, index, snippet">
  <meta name="viewport"         content="initial-scale = 1">
  <meta name="format-detection" content="telephone = no">
  <link rel="stylesheet"        href="./stylesheets/greeklaw.css">
  <script async                 src="./javascripts/nav.js"></script>
</head>
<body>
  <header><a href="./">Greek Law</a></header>
  <nav role="navigation"></nav>

<main role="main">
<h1>Πλαστογραφία</h1>
<h2>Αντικειμενική και υποκειμενική υπόσταση</h2>
Η αντικειμενική υπόσταση της πλαστογραφίας στοιχειοθετείται όταν:<ul>
<li>ο δράστης καταρτίζει απαρχής έγγραφο, το οποίο αυτός εμφανίζει ότι καταρτίστηκε από άλλον<cite> ΑΠ Ποιν. 1093/2010</cite><cite> άρ.216 παρ.1 ΠΚ</cite>, ή </li>
<li>ο δράστης νοθεύει γνήσιο έγγραφο<cite> ΑΠ Ποιν. 1093/2010</cite><cite> άρ.216 παρ.1 ΠΚ</cite>.</li></ul>

Η υποκειμενική υπόσταση της πλαστογραφίας στοιχειοθετείται όταν:<ul>
<li>ο δράστης γνώριζε και ήθελε να παραχθούν τα πραγματικά περιστατικά που απαρτίζουν την αντικειμενική υπόσταση του εγκλήματος<cite> Πλ.Ολομ. ΑΠ Ποιν. 1/2018</cite><cite> άρ.216 παρ.1 ΠΚ</cite>, και</li>
<li>ο δράστης είχε σκοπό να παραπλανήσει άλλον με τη χρήση του πλαστού ή νοθευμένου εγράφου για γεγονός που μπορεί να έχει έννομες συνέπειες<cite> Πλ.Ολομ. ΑΠ Ποιν. 1/2018</cite><cite> άρ.216 παρ.1 ΠΚ</cite>.</li></ul>

<h3>Έννοια εγγράφου</h3>
Ως έγγραφο, που αποτελεί το υλικό αντικείμενο της πλαστογραφίας, νοείται κάθε γραπτό που προορίζεται ή είναι πρόσφορο να αποδείξει γεγονός, που έχει έννομη συνέπεια<cite> Πλ.Ολομ. ΑΠ Ποιν. 1/2018</cite><cite> άρ.13 περ.γ ΠΚ</cite>, όπως και κάθε σημείο που προορίζεται να αποδείξει ένα τέτοιο γεγονός<cite> ΑΠ Ποιν. 427/2009</cite><cite> άρ.13 περ.γ ΠΚ</cite>.

Ως έγγραφο νοείται και το φωτοτυπικό αντίγραφο εγγράφου, στο οποίο απεικονίζεται (φωτογραφίζεται) το πρωτότυπο εγγράφου με τη χρησιμοποίηση κατάλληλης συσκευής, αφού υπάρχει πιστή αναπαραγωγή του πρωτοτύπου με μηχανικό τρόπο (φωτοτυπικό μηχάνημα)<cite> ΑΠ Ποιν. 427/2009</cite>.

Το γεγονός με έννομη συνέπεια, που το πρωτότυπο του εγγράφου προορίζεται ή είναι πρόσφορο να αποδείξει, εμφανίζεται και στο φωτοτυπικό αντίγραφο, έστω και αν δεν είναι επικυρωμένο και άρα μπορεί να αποδειχθεί με το φωτοτυπικό αντίγραφο<cite> ΑΠ Ποιν. 427/2009</cite>.

Και το ανεπικύρωτο φωτοτυπικό αντίγραφο, παρότι δεν είναι πρωτότυπο, είναι δυνατόν να καταστεί υλικό αντικείμενο πλαστογραφίας (κατάρτισης πλαστού ή νόθευσης)<cite> ΑΠ Ποιν. 427/2009</cite>.

Το αντίγραφο μέσω τηλεομοιοτυπίας (fax) αποτελεί έγγραφο, και είναι δεκτικό πλαστογραφίας<cite> ΑΠ Ποιν. 427/2009</cite><cite> ΑΠ Ποιν. 2/2000</cite>

<h3>Έννομη συνέπεια</h3>
Οι έννομες συνέπειες αναφέρονται στην παραγωγή, διατήρηση, μεταβολή, μεταβίβαση ή απόσβεση δικαιώματος ή έννομης σχέσης ή καταστάσεως δημόσιας ή ιδιωτικής φύσης<cite> Πλ.Ολομ. ΑΠ Ποιν. 1/2018</cite>.
Δεν έχει σχέση το αν επιτεύχθηκε ή όχι η παραπλάνηση<cite> Πλ.Ολομ. ΑΠ Ποιν. 1/2018</cite><cite> ΑΠ Ποιν. 1093/2010</cite>.

Το έγγραφο πρέπει να είναι αντικειμενικά πρόσφορο να παράγει με τη χρήση του έννομες συνέπειες<cite> Πλ.Ολομ. ΑΠ Ποιν. 1/2018</cite>.

Αν το πιστοποιητικό που εκδίδεται δεν μπορεί να έχει νόμιμη συνέπεια, δεν στοιχειοθετείται πλαστογραφία<cite> 14/2005 Εφ.Δωδεκανήσου</cite>.

Αν η νόθευση του εγγράφου συνέβη με εκ των υστέρων προσθήκες επ' αυτού, και οι εκ των υστέρων προσθήκες είναι τόσο προφανείς και καταφανείς, ώστε να αποκλείεται η παραπλάνηση οποιουδήποτε για γεγονός που μπορούσε να έχει έννομες συνέπειες, δεν στοιχειοθετείται αντικειμενικά πλαστογραφία<cite> 208/2003 βούλ.Συμβ.Εφ.Ναυπλίου</cite><cite> ΑΠ Ποιν. 413/2010 σκέψ.II</cite>.

Η έκδοση παραποιημένου πιστοποιητικού που αποσκοπεί στην πρόσληψη στο δημόσιο περιλαμβάνεται στην σκοπό κοινωνικής ανέλιξης, άρα στοιχειοθετεί πλαστογραφία<cite> ΑΠ Ποιν. 1200/2004</cite>.

Το δικαίωμα διανυκτέρευσης στρατευμένου προϋποθέτει πιστοποιητικό διανυκτέρευσης. Η πλαστογράφησή του, αν οδηγεί σε παραπλάνηση, στοιχειοθετεί απλή πλαστογραφία, όχι πλαστογραφία εγγράφου για την κίνηση<cite> ΑΠ Ποιν. 216/2005</cite>.

<h3>Κατάρτιση νέου εγγράφου ή νόθευση</h3>
Νόθευση γνησίου εγγράφου υπάρχει όταν γίνεται αλλοίωση της έννοιας του περιεχομένου του εγγράφου<cite> Πλ.Ολομ. ΑΠ Ποιν. 1/2018</cite<cite> ΑΠ Ποιν. 1093/2010</cite>.

Η δημιουργία εγγράφου με τη μέθοδο της φωτοτυπίας και η αλλοίωση, κατά τη φωτοτύπηση, στοιχείων του γνησίου εγγράφου, συνιστά κατάρτιση νέου πλαστού εγγράφου, ενώ η χρήση ανεπικύρωτων φωτοτυπικών αντιγράφων εγγράφου, το οποίο έχει νοθευτεί, συνιστά ειδική μορφή χρήσης πλαστού εγγράφου<cite> ΑΠ Ποιν. 427/2009</cite>.

<h3>Εμφάνιση κατάρτισης εγγράφου από άλλον</h3>
Επί κατάρτισης πλαστού εγγράφου, ο εμφανιζόμενος ως εκδότης του εγγράφου δεν είναι απαραίτητο να υποδηλώνεται πάντοτε με την υπογραφή του, αλλά μπορεί να καθίσταται εμφανής από τον περιεχόμενο του εγγράφου, ή να συνάγεται από το είδος ή από τα στοιχεία αυτού<cite> ΑΠ Ποιν. 427/2009</cite>.

<h3>Θέση υπογραφής τρίτου</h3>
Η θέση της υπογραφής τρίτου επί εγγράφου χωρίς τη συναίνεσή του στοιχειοθετεί πλαστογραφία<cite> ΑΠ Ποιν. 110/2009</cite>.

Η θέση της υπογραφής τρίτου επί εγγράφου έχοντας προηγουμένως τη συναίνεσή του δεν στοιχειοθετεί πλαστογραφία<cite> ΑΠ Ποιν. 730/2011</cite>.

Αν κάποιος συμπληρώνει έγγραφο ή υπογράφει έγγραφο ύστερα από εντολή του φερόμενου ως εκδότη του, ή με συναίνεσή του, δεν διαπράττει πλαστογραφία<cite> ΑΠ Ποιν. 1264/2016</cite>.

Αν ο αντιπρόσωπος εντολοδόχος εκτελεί την εντολή, υπογράφοντας, όταν τούτο απαιτείται και έχει την εντολή προς τούτο, αντί του αντιπροσωπευομένου, είτε θέτοντας τη δική του υπογραφή, είτε θετοντας την υπογραφή του αντιπροσωπευόμενου εντολέως, ο οποίος και δεσμεύεται από αυτό, δεν στοιχειοθετείται πλαστογραφία<cite> ΑΠ Ποιν. 1264/2016</cite>.

<h2>Πολιτική αγωγή</h2>
Άμεσα ζημιούμενος από την πράξη της πλαστογραφίας και δικαιούμενος να παραστεί ως πολιτικώς ενάγων στην ποινική διαδικασία για χρηματική ικανοποίηση λόγω ηθικής βλάβης είναι εκείνος ο οποίος υπέστη ή πρόκειται να υποστεί τις έννομες συνέπειες της πλαστογραφίας<cite> ΑΠ Ποιν. 427/2009</cite>.

<h2>Κατ' εξακολούθηση έγκλημα</h2>
Κατ' εξακολούθηση έγκλημα είναι εκείνο το οποίο τελείται από το ίδιο πρόσωπο και απαρτίζεται από περισσότερες ομοειδείς πράξεις, διακρινόμενες χρονικά μεταξύ τους και προσβάλλουν το ίδιο έννομο αγαθό και καθεμία περιέχει πλήρη τα στοιχεία ενός και του αυτού εγκλήματος, συνδέονται δε μεταξύ τους με την ταυτότητα της απόφασης προς εκτέλεσή τους<cite> Πλ.Ολομ. ΑΠ Ποιν. 1/2018</cite>.

<h2>Αιτιολογία της απόφασης</h2>
Η απόφαση του δικαστηρίου πρέπει να αναφέρει επακριβώς τον σκοπό πλαστογραφίας του πιστοποιητικού. Σε περίπτωση παράθεσης λανθασμένης ημερομηνίας γέννησης για έκδοση νέας ταυτότητας, αν η απόφαση δεν αναφέρει σκοπό πλαστογραφίας, ιδρύεται λόγος αναίρεσης<cite> ΑΠ Ποιν. 2090/2005</cite>.

<h1>Χρήση πλαστού εγγράφου</h1>
Η χρήση πλαστού ή νοθευμένου εγγράφου από τον πλαστογράφο αποτελεί επιβαρυντική περίσταση<cite> ΑΠ Ποιν. 1093/2010</cite><cite> άρ.216 παρ.1 εδ.2 ΠΚ</cite>.

Η χρήση του πλαστού ή νοθευμένου εγγράφου συνιστά ιδιαίτερο αυτοτελές έγκλημα, όχι μόνο όταν γίνεται από τον ίδιο τον πλαστογράφο αλλά αυτός για οποιοδήποτε λόγο δεν μπορεί να τιμωρηθεί για την πλαστογραφία, αλλά και όταν γίνεται από τρίτο μη πλαστογράφο<cite> ΑΠ Ποιν. 1093/2010</cite>.

<h3>Αντικειμενική και υποκειμενική υπόσταση</h3>
Η αντικειμενική υπόσταση της χρήσης πλαστού εγγράφου στοιχειοθετείται όταν<ul><li><ul>
  <li>ο δράστης κατέστησε προσιτό το έγγραφο στον τρίτο<cite> Πλ.Ολομ. ΑΠ Ποιν. 1/2018</cite>, και</li>
  <li>ο δράστης έδωσε στον τρίτο τη δυνατότητα να λάβει γνώση του περιεχομένου του εγγράφου, χωρίς να απαιτείται και να λάβει πράγματι γνώση του εγγράφου ή και να παραπλανηθεί από αυτό ο τρίτος<cite> Πλ.Ολομ. ΑΠ Ποιν. 1/2018</cite></li></ul>, ή</li>
<li>το πλαστό έγγραφο χρησιμοποιηθηκε κατά οποιονδήποτε τρόπο άμεσα ή έμμεσα από άλλο πρόσωπο που διατελεί σε καλή πίστη ως προς την πλαστότητα του εγγράφου<cite> Πλ.Ολομ. ΑΠ Ποιν. 1/2018</cite></li></ul>.

Η υποκειμενική υπόσταση της χρήσης πλαστού εγγράφου στοιχειοθετείται όταν:<ul>
<li>ο δράστης ενήργησε ηθελημένα<cite> ΑΠ Ποιν. 1093/2010</cite>, και</li>
<li>ο δράστης γνώριζε ότι το έγγραφο που χρησιμοποίησε είναι πλαστό ή νοθευμένο<cite> ΑΠ Ποιν. 1093/2010</cite>, και</li>
<li>ο δράστης είχε σκοπό να παραπλανήσει με τη χρήση πλαστού άλλον για γεγονός που μπορεί να έχει έννομες συνέπειες<cite> ΑΠ Ποιν. 1093/2010</cite>, και</li>
<li>ο δράστης είχε σκοπό οφέλους<cite> ΑΠ Ποιν. 1093/2010</cite>.</li></ul>

Ο ενδεχόμενος δόλος ως προς το ψευδές της παράστασης, απόκρυψης ή παρασιώπησης δεν αρκεί<cite> ΑΠ Ποιν. 1093/2010</cite>.

Ο δράστης χρησιμοποίησε το έγγραφο αν το κατέστησε προσιτό στον μέλλοντα να παραπλανηθεί από το περιεχόμενο αυτού τρίτο και έδωσε σε αυτόν τη δυνατότητα να λάβει γνώση του περιεχομένου του<cite> ΑΠ Ποιν. 1093/2010</cite>.
Δεν απαιτείται και να λάβει πράγματι γνώση ή να παραπλανηθεί ο τρίτος<cite> ΑΠ Ποιν. 1093/2010</cite>.

Χρήση του πλαστού ή νοθευμένου εγγράφου συνιστά αντικειμενικώς και η υποβολή αυτού σε Δημόσια Αρχή προς παραπλάνησή της ώστε να προβεί σε ενέργεια της αρμοδιότητάς της<cite> ΑΠ Ποιν. 1093/2010</cite>.

Χρήση του πλαστού ή νοθευμένου εγγράφου συνιστά αντικειμενικώς και η υποβολή του σε δικαστήριο, στο πλαίσιο αστικής δίκης προς παραπλάνηση αυτού και έκδοση ευνοϊκής για τον χρήστη απόφασης<cite> ΑΠ Ποιν. 1093/2010</cite>.

<h3>Πλαστογραφία μετά χρήσης και απάτη</h3>
Οι πράξεις της πλαστογραφίας μετά χρήσεως και της απάτης συρρέουν αληθώς, και ουδεμία απορροφά την άλλη, γιατί κάθε μία είναι αυτοτελής και στοιχειοθετείται από διαφορετικά περιστατικά, αφού ειδικότερα η επίτευξη της παραπλάνησης και της βλάβης στην περιουσία του παραπλανώμενου ή του τρίτου, που αποτελούν στοιχεία της αντικειμενικής υπόστασης της απάτης, δεν αποτελούν αντίστοιχα και στοιχεία της υπόστασης, ή επιβαρυντική περίπτωση, ή αναγκαίο μέσο διάπραξης της πλαστογραφίας<cite> ΑΠ Ποιν. 427/2009</cite><cite> άρ.94 ΠΚ</cite>.

<h2>Ηθική αυτουργία</h2>
Περισσότερα για την <a href="./ηθική-αυτουργία.html">ηθική αυτουργία</a>.
</main>

  <footer role="contentinfo"><small>© Greek Law</small></footer>
</body>
</html>
