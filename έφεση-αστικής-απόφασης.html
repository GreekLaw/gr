<html lang="el">
<head>
  <meta charset="utf-8">
  <title>Έφεση αστικής απόφασης</title>
  <meta name="description"      content="Κερδίστε την έφεση, με ασπίδα τη νομολογία">
  <meta name="robots"           content="archive, follow, index, snippet">
  <meta name="viewport"         content="initial-scale = 1">
  <meta name="format-detection" content="telephone = no">
  <link rel ="stylesheet"       href   ="./stylesheets/greeklaw.css">
  <script                 async src    ="./javascripts/nav.js"></script>
</head>
<body>
  <header><a href="./index.html">Greek Law</a></header>
  <nav role="navigation"></nav>
<main role="main">
<h1>Έφεση αστικής απόφασης</h1>
<h2>Ποιές αποφάσεις εφεσιβάλλονται:</h2>
<ol>Πρωτόδικη απόφαση Ειρηνοδικείου, Μονομελούς ή Πολυμελούς Πρωτοδικείου
<li>που παραπέμπει την υπόθεση στο αρμόδιο δικαστήριο λόγω αναρμοδιότητας</li>
<li>οριστική αποφάση που περατώνει όλη την δίκη ή μόνο τη δίκη για αγωγή ή ανταγωγή</li>
<li>αποφάσεις ασφαλιστικών μέτρων περί νομής ή κατοχής.</li>
</ol>
<h2> Ποιές αποφάσεις δεν εφεσιβάλλονται</h2>
<ol><li>Απόφασεις μικροδιαφορών</li>
<li>Μη οριστικές αποφάσεις για τις οριστικές διατάξεις τους πριν την έκδοση της οριστικής απόφασης</li>
</ol>
Έφεση κατά οριστικής απόφασης συμπροσβάλλει και τις μη οριστικές διατάξεις της, ακόμη και αν δεν αναφέρεται σε αυτές ρητά <cite> αρ.511 ΚΠολΔ</cite><cite> αρ.512 ΚΠολΔ</cite><cite> αρ.513 ΚΠολΔ</cite>.
<h2>Ενεργητική νομιμοποίηση:</h2>
<ul><li>1. Εφόσον νικήθηκαν ολικά ή μερικά στην πρωτόδικη δίκη
<ul><li>α) ο ενάγων</li>
<li>β) ο εναγόμενος</li>
<li> γ) ο κύρια ή προσθέτως παρεμβάς</li>
</ul></li>
<li>2. Πέραν των ανωτέρω
<ul><li>α) οι καθολικοί διάδοχοί τους</li>
<li>β) οι ειδικοί διάδοχοί τους εφόσον απέκτησαν την ιδιότητα αυτή μετά την άσκηση της αγωγής</li>
</ul></li>
<li>3. Οι εισαγγελείς πρωτοδικών, αν ήταν διάδικοι</li>
<li>4. Ο διάδικος που νίκησε, εφόσον έχει έννομο συμφέρον <cite> αρ.516 ΚΠολΔ</cite></li>
</ul>
<h2>Παθητική νομιμοποίηση</h2>
<ol><li>Κατά των διαδίκων στην πρωτόδικη δίκη</li>
<li>κατά των καθολικών διαδόχων ή κληροδόχων των πρωτόδικα διαδίκων</li>
</ol>
Ως διάδικοι νοούνται 
<ul><li>1. οι νικήσαντες αντίδικοι και </li>
<li>2. οι ομόδικοι για τους οποίους η απόφαση φέρει επωφελείς διατάξεις, οι οποίες είναι ταυτόχρονα επιβλαβείς για τον εκκαλούντα <cite> 1899/1984 ΑΠ</cite></li>
</ul>
Επι αναγκαστικής ομοδικίας η έφεση πρέπει να απευθύνεται κατά όλων των διαδίκων επι ποινή απαραδέκτου <cite> αρ.517 ΚΠολδ</cite>
<h2>Προθεσμία</h2>
<table>
<tr><th>Διαδικασία </th><th>Διαμονή στην Ελλάδα </th><th>Διαμονή στο εξωτερικό ή αγνώστου διαμονής </th><th>Έναρξη προθεσμίας</th><th>Αναστολή από 1η-31η Αυγούστου</th></tr>
<tr><td>Τακτική διαδικασία </td><td> 30 ημέρες <cite> αρ.518 παρ.1 ΚΠολΔ</cite> </td><td> 60 ημέρες <cite> αρ.518 παρ.1 ΚΠολΔ</cite></td><td> επόμενη της επίδοσης της απόφασης <cite> αρ.144 παρ.1 ΚΠολΔ</cite></td><td>Ναί<cite> αρ.147 παρ.2 ΚΠολΔ</cite></td></tr>
<tr><td>Μισθωτική διαφορά </td><td>15 ημέρες <cite> αρ.652 παρ.1 ΚΠολΔ </cite></td><td> 30 ημέρες <cite> αρ.652 παρ.1 ΚΠολΔ</cite></td><td> επόμενη της επίδοσης της απόφασης <cite> αρ.144 παρ.1 ΚΠολΔ</cite></td><td>Ναί<cite> αρ.147 παρ.2 ΚΠολΔ</cite></td></tr>
<tr><td>Διαφορές προσβολών από δημοσιεύματα ή ραδιοτηλεοπτικές εκπομπές</td><td> 15 ημέρες <cite> αρ681Δ παρ5 ΚΠολΔ</cite></td><td>30 ημέρες <cite> αρ.681 Δ παρ.5 ΚΠολΔ</cite></td><td> επόμενη της επίδοσης της απόφασης <cite> αρ.144 παρ.1 ΚΠολΔ</cite></td><td>Ναί <cite> αρ.147 παρ.2 ΚΠολΔ</cite></td></tr>
<tr><td>Εκούσια δικαιοδοσία (παροχή κληρονομητηρίου)</td><td>20 ημέρες<cite> αρ.824 παρ.1 εδ.1 ΚΠολΔ </cite></td><td>20 ημέρες<cite> αρ.824 παρ.1 εδ.1 ΚΠολΔ </cite></td><td> επόμενη της δημοσίευσης της απόφασης <cite> αρ.144 παρ.1 ΚΠολΔ</cite></td><td>Όχι</td></tr>
<tr><td>Ασφαλιστικά μέτρα (νομής)</td><td>10 ημέρες<cite> αρ.734 παρ.3 εδ.1 ΚΠολΔ</cite></td><td>10 ημέρες<cite> αρ.734 παρ.3 εδ.1 ΚΠολΔ</cite></td><td> επόμενη της επίδοσης της απόφασης <cite> αρ.144 παρ.1 ΚΠολΔ</cite></td><td>Όχι</td></tr>
</table>
Η έφεση μπορεί να ασκηθεί και πριν την επίδοση της απόφασης, ακόμη και την ίδια την ημέρα της δημοσίευσης της απόφασης<cite> αρ.499 ΚΠολΔ</cite>.
Το αν ο αντίδικος διαμένει στην Ελλάδα ή όχι κρίνεται κατά τον χρόνο της επίδοσης.
Αν η επίδοση γίνεται σε νομικό πρόσωπο, κρίσιμος είναι ο τόπος πραγματικής διοίκησής του, ως πραγματική έδρα, και όχι απλά η καταστατική του έδρα<cite> 2/1999 ΑΠ</cite>.
Αν ένας από τους διαδίκους ήταν το Δημόσιο<cite> αρ.11 κανον.διατ. 26.6/10.7.1944</cite> ή ΝΠΔΔ<cite> ν. 2579/1998 αρ.28 παρ.4 εδ.1</cite>, η προθεσμία που ξεκινά με την επίδοση αναστέλλεται για όλους τους διαδίκους<cite> ΑΠ 12/2002 </cite><cite> 2808/2002 ΣτΕ</cite> κατά το διάστημα των δικαστικών διακοπών από 1η Ιουλίου μέχρι 15 Σεπτεμβρίου<cite> ν. 1756/1988 αρ.11 παρ.2</cite><cite> ΑΠ 328/2005</cite>.
Η προθεσμία ισχύει και για τον επιδόσαντα την απόφαση, όπως και για τον παραλαβόντα<cite> αρ.144 παρ.2 ΚΠολΔ</cite>.
Αν οι διάδικοι είναι απλοί ομόδικοι, η επίδοση της έφεσης σε έναν από αυτούς δεν αποτελεί αφετηρία προθεσμίας έφεσης και για τους υπόλοιπους<cite> αρ.75 παρ.1 ΚΠολΔ</cite>.
Αν οι διάδικοι είναι αναγκαστικά ομόδικοι, η επίδοση της έφεσης σε έναν από αυτούς αποτελεί άφετηρία προθεσμίας έφεσης για όλους<cite> αρ.76 παρ.1 ΚΠολΔ</cite><cite> αρ.76 παρ.4 ΚΠολΔ</cite>.
Αν ο διάδικος δεν επιδώσει την απόφαση στον αντίδικο, η προθεσμία της έφεσης διαρκεί 3 έτη μετά τη δημοσίευση της απόφασης που περατώνει την δίκη<cite> αρ.518 παρ.2 ΚΠολΔ</cite>.
Σε περίπτωση θανάτου του διαδίκου που δικαιούται έφεση, η προθεσμία αρχίζει από την επίδοση της απόφασης στους καθολικούς διαδόχους ή κληροδόχους<cite> αρ.518 παρ.3 ΚΠολΔ</cite>.

<h2>Στρέφεται κατά:</h2>
Των αρχικών αντιδίκων και της πρωτόδικη απόφασης.
<hr>Σε αναγκαστική ομοδικία, η έφεση δεν στρέφεται κατά των ομοδίκων, όμως πρέπει να κοινοποιείται σ' αυτούς και να καλούνται στην συζήτηση επί ποινή απαραδέκτου <cite> 336/2011 Εφ Λαρ</cite>.
<h2>Ανασταλτικό αποτέλεσμα:</h2>
<h3>Περιεχόμενο:</h3>
Κάθε πράξη εκτέλεσης είναι άκυρη, επιτρέπονται όμως τα ασφαλιστικά μέτρα.
<hr>Η αναστολή της εκτέλεσης δεν ισχύει επι προσωρινά εκτελεστών αποφάσεων, εκτός αν πρόκειται να εκτελεστούν κατά τρίτου.
<h3>Διάρκεια:</h3>
Η ανασταλτική ισχύ της έφεσης διαρκεί καθόλη τη διάρκεια της προθεσμίας της έφεσης και αν ασκηθεί έφεση μέχρι την έκδοση οριστικής απόφασης για την έφεση ή με άλλο τρόπο κατάργηση της δευτεροβάθμιας δίκης <cite> αρ.519 ΚΠολΔ</cite><cite> αρ.521 ΚΠολΔ</cite>.
<h2>Στα Ασφαλιστικά Μέτρα</h2>
Έφεση μπορεί να ασκηθεί και επί αποφάσεων ασφαλιστικών μέτρων νομής και κατοχής. Η προθεσμία είναι δέκα ημέρες και αρχίζει από την επίδοση της απόφασης. Η προθεσμία της έφεσης και η άσκησή της δεν έχουν ανασταλτικό αποτέλεσμα αλλά μπορεί να γίνει αίτηση αναστολής κατά το αρ.912 ΚΠολΔ (Αναστολή σε ανακοπή ή έφεση προσωρινά εκτελεστής απόφασης) <cite> αρ.734 παρ.3, παρ.4 ΚΠολΔ</cite>
<hr>Κατά μία άποψη, δεν μπορεί να ασκηθεί έφεση κατά αποφάσεων που δεν αποτελούν ασφαλιστικά μέτρα, αν και ακολουθείται η διαδικασία των ασφαλιστικών μέτρων <cite> 298/2003 ΑΠ</cite>.
<hr>Κατά άλλη άποψη, μπορεί να ασκηθεί έφεση επί αποφάσεων που δεν αποτελούν ασφαλιστικά μέτρα, αν και ακολουθείται η διαδικασία των ασφαλιστικών μέτρων <cite> 1526/2007 ΑΠ</cite>.
</main>

  <footer role="contentinfo"><small>© Greek Law</small></footer>
</body>
</html>
