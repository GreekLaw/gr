<html lang="el">
<head>
<meta charset="utf-8">
<title>Ισχυρισμοί της υπεράσπισης</title>
<meta name="description" content="Κερδίστε την δίκη εργατικών διαφορών, με ασπίδα τη νομολογία">
<meta name="robots" content="archive, follow, index, snippet">
<meta name="viewport" content="initial-scale = 1">
<meta name="format-detection" content="telephone = no">
<link rel ="stylesheet" href ="./stylesheets/greeklaw.css">
<script           async src  ="./javascripts/nav.js"></script>
</head>
<body>
<header><a href="./index.html">Greek Law</a></header>
<nav role="navigation"></nav>
<main role="main">
<h1>Εργατικές διαφορές</h1>
Στην ειδική διαδικασία υποθέσεων από παροχή εργασίας είναι απαραίτητη η προφορική ανάπτυξη των ισχυρισμών (ενστάσεων, αντενστάσεων κλπ).
Αν οι ισχυρισμοί προβληθούν μόνο με τις προτάσεις, είναι απαράδεκτοι<cite> 89/2009 ΑΠ</cite>.

Η αγωγή προς καταβολή ή συμπλήρωση της αποζημίωσης του αρ.8 παρ.2 του ν.3198/1955 έχει προθεσμία 6 μήνες πριν την ημέρα, κατά την οποία ο εργαζόμενος, έχοντας συμπληρώσει τις προϋποθέσεις για τη χορήγηση πλήρους σύνταξης γήρατος, αποχώρησε από την εργασία του, εκδηλώνοντας έτσι τη βούλησή του να λύσει την εργασιακή σύμβαση. Αφετηρία για την έναρξη της προθεσμίας αυτής δεν είναι η ημέρα, κατά την οποία, ο μισθωτός υπέβαλε αίτηση στον Ασφαλιστικό του Οργανισμό για συνταξιοδότηση.

<h2>Διάκριση εργασιακών σχέσεων</h2>
Η εργασιακή σχέση μπορεί να αποτελεί, ανάλογα με τα πραγματικά περιστατικά, σύμβαση έργου, σύμβαση εξαρτημένης εργασίας ή σύμβαση παροχής ανεξάρτητων υπηρεσιών<cite> 22/2014 ΑΠ</cite>.
Σύμβαση εργασίας υπάρχει αν ο εργαζόμενος υποχρεούται να δέχεται τον έλεγχο του  εργοδότη και να συμμορφώνεται προς τις οδηγίες του, έστω και σε μειωμένο βαθμό λόγω των επιστημονικών ή τεχνικών του γνώσεων<cite> 22/2014 ΑΠ</cite><cite> 28/2005 ΑΠ</cite>.
Αν ο παρέχων δεν υπόκειται σε νομική εξάρτηση από τον εργοδότη, πρόκειται για σύμβαση παροχής ανεξάρτητων υπηρεσιών<cite> 22/2014 ΑΠ</cite>.
Σύμβαση εξαρτημένης εργασίας υπάρχει όταν υφίσταται νομική προσωπική εξάρτηση του εργαζομένου έναντι του εργοδότη, ο οποίος έχει το δικαίωμα να ασκεί έλεγχο και εποπτεία όσον αφορά τον τρόπο, τον τόπο και τον χρόνο παροχής της εργασίας και την εν γένει επιμελή εκτέλεσή της, δίνοντας τις αναγκαίες εντολές και οδηγίες, οι οποίες είναι δεσμευτικές για τον εργαζόμενο, ο οποίος έχει υποχρέωση να συμμορφώνεται με αυτές<cite> 1047/1992 ΑΠ</cite>.

<h2>Εγκυρότητα σύμβασης μερικής απασχόλησης</h2>
Αν προϋπάρχει σύμβαση πλήρους απασχόλησης, η μετατροπή της σε μερικής απασχόλησης γίνεται μόνο με έγγραφη σύμβαση<cite> 339/2008 ΑΠ</cite>.
Διαφορετικά, η μετατροπή της σύμβασης είναι άκυρη και παραμένει εν ισχύ η σύμβαση πλήρους απασχόλησης<cite> 339/2008 ΑΠ</cite>.

Αν δεν προϋπάρχει σύμβαση πλήρους απασχόλησης, η σύμβαση μερικής απασχόλησης είναι έγκυρη αν γίνει με έγγραφο<cite> 339/2008 ΑΠ</cite>.
Αν η σύμβαση δεν γίνει με έγγραφο, κατά μια άποψη, η σύμβαση δεν είναι έγκυρη και υπάρχει μόνο απλή σχέση εργασίας<cite> 339/2008 ΑΠ</cite>.
Στην περίπτωση αυτή ο μισθωτός που παρείχε μισθωτή εργασία δικαιούται αποζημίωση βάσει των διατάξεων αδικαιολογήτου πλουτισμού<cite> 339/2008 ΑΠ</cite><cite> 684/2013 ΣτΕ</cite>.

Κατά άλλη άποψη η σύμβαση είναι έγκυρη και τεκμαίρεται ότι είναι πλήρους απασχόλησης, αλλά ο εργοδότης μπορεί να ανταποδείξει μερική απασχόληση<cite> 1264/2012 ΑΠ</cite>.

<h2>Δεδουλευμένες αποδοχές και μισθοί υπερημερίας</h2>
Αντικείμενο της αγωγής μισθών είναι οι ακαθάριστες (μικτές) αποδοχές<cite> 1271/2005 ΑΠ</cite>.

Ο εργοδότης παρακρατεί από τον μισθό του εργαζομένου κάποια ποσά (φόρο μισθωτών υπηρεσιών, χαρτόσημο εξόφλησης μισθού, εισφορές προς ΙΚΑ, ασφαλιστικούς οργανισμούς κύριας ή επικουρικής ασφάλισης, ΟΑΕΔ, Εργατική Εστία κλπ)<cite> 1103/1998 ΑΠ</cite>.
Το Δικαστήριο επιδικάζει το ακαθάριστο ποσό των δεδουλευμένων μισθών, χωρίς να αφαιρεί τις κρατήσεις και τους φόρους<cite> 1271/2005 ΑΠ</cite><cite></cite> 135/2005 ΑΠ</cite><cite> 1103/1998 ΑΠ</cite><cite> 41/2012 ΜΠρ Ροδ</cite><cite> 86/2005 Εφ Δωδ</cite>.
Το ίδιο ισχύει και για τους μισθούς υπερημερίας.
Κατά την εκτέλεση της απόφασης, ο εργοδότης παρακρατά τα ποσά αυτά και τα αποδίδει στους τρίτους δικαιούχους<cite> 1103/1998 ΑΠ</cite>.

Οι τακτικές αποδοχές, η αμοιβή υπερεργασίας, η προσαύξηση υπερωριών, αργίες και Κυριακές είναι τοκοφόρες από την επόμενη του τέλους του μήνα στον οποίο εκτελέστηκε η εργασία<cite> 41/2012 ΜΠρ Ροδ</cite><cite> 244/2003 Εφ ΑΘ</cite>.
Ο εργαζόμενος δεν δικαιούται τόκους επί των κρατήσεων<cite> 271/2006 Εφ Δωδ</cite>, εκτός αν ο εργοδότης δεν παρακρατούσε τα ποσά<cite> 271/2006 Εφ Δωδ</cite><cite> 406/1994 ΑΠ</cite>.

Το νομικό πρόσωπο δεν υποχρεούται να πληρώσει μισθούς υπερημερίας στον μισθωτό που έπαυσε να προσέρχεται στην υπηρεσία του εξαιτίας της ανυπόστατης καταγγελίας<cite> 17771/2002 ΜΠρ Θεσσαλ</cite>. 

Οι δεδουλευμένοι μισθοί και οι μισθοί υπερημερίας παραγράφονται πέντε έτη μετά το πέρας του έτους στο οποίο γεννήθηκε η απαίτηση και ήταν δυνατή η δικαστική επιδίωξή τους<cite> αρ.250 ΑΚ</cite><cite> αρ.251 ΑΚ</cite><cite> αρ.253 ΑΚ</cite>.

<h2>Αποζημίωση άκυρης απόλυσης</h2>
Η αποζημίωση από άκυρη απόλυση εξαρτημένης εργασίας παραγράφεται 3 μήνες μετά την λύση της σχέσης εργασίας<cite> ν.3198/1955 αρ.6 παρ.1, όπως τροποποιήθηκε με τον ν.435/1976 αρ.19</cite>.

<h2>Αποζημίωση έγκυρης απόλυσης<h2>
Η αποζημίωση απόλυσης είναι τοκοφόρα αμέσως για το ποσό αποδοχών 6 μηνών, και από την λήξη κάθε επομένου 3μήνου για τα επιμέρους υπολειπόμενα ποσά<cite> 20/2013 Εφ Λαρ</cite>.
Η φορολογία αναδρομικής αποζημίωσης ήταν παλαιότερα 20%<cite> 271/2006 Εφ Δωδ</cite>. Η διάταξη αυτή καταργήθηκε με τον ν.3867/2010.

Ο μισθωτός μπορεί να παραιτηθεί από το δικαίωμα να καταγγείλει την καταγγελία της εργασιακής σχέσης ως άκυρης<cite> 8925/2006 Εφ Αθ</cite>.
Στην μηνιαία αναλογία λαμβάνεται υπόψη και η μηνιαία αναλογία επιδομάτων εορτών και αδείας<cite> 546/1999 ΑΠ</cite>.
Ο υπολογισμός της οφειλόμενης αποζημίωσης γίνεται βάσει των τακτικών αποδοχών κατά τον μήνα της καταγγελίας, έστω και αν ο εργαζόμενος δεν εργάστηκε τον μήνα εκείνο λόγω ασθενείας<cite> 1429/1991 ΑΠ</cite>.

<h2>Επιδόματα Χριστουγέννων και Πάσχα</h2>
Τιμή βάσης για δώρο Πάσχα και Χριστουγέννων είναι οι τακτικές ακαθάριστες αποδοχές<cite> 41/2012 ΜΠρ Ροδ</cite>.

Τα επιδόματα Χριστουγέννων οφείλονται με τον νόμιμο τόκο από την επομένη της 31ης Δεκεμβρίου κάθε αντίστοιχου έτους<cite> 39/2002 ΑΠ Ολομ</cite><cite> 41/2012 ΜΠρ Ροδ</cite><cite> ΚΥΑ.19040/1981 αρ.10 παρ1 εδ.2 κατ' εξουσιοδότηση ν.1082/1980</cite>.
Τα επιδόματα Πάσχα οφείλονται με τον νόμιμο τόκο από την επομένη της 30ης Απριλίου κάθε αντίστοιχου έτους<cite> 39/2002 ΑΠ Ολομ</cite><cite> 41/2012 ΜΠρ Ροδ</cite><cite> ΚΥΑ.19040/1981 αρ.10 παρ.1 εδ.2 κατ' εξουσιοδότηση ν.1082/1980</cite>.
Τα δώρα εορτών θεωρούνται τακτικές αποδοχές<cite> 1139/1974 ΑΠ</cite>.

Τα επιδόματα Χριστουγέννων και Πάσχα υπόκεινται σε πενταετή παραγραφή<cite> 1160/2007 ΑΠ</cite>.
Ακόμη και επί άκυρης σύμβασης, τα επιδόματα εορτών αναζητούνται βάσει των σχετικών διατάξεων, όχι του αδικαιολόγητου πλουτισμού.

<h2>Αποδοχές αδείας, επιδόματα αδείας, προσαύξηση αδείας</h2>
Οι αποδοχές, τα επιδόματα και η προσαύξηση αδείας οφείλονται με τον νόμιμο τόκο από την 1 Ιανουαρίου του επόμενου έτους<cite> 41/2012 ΜΠρ Ροδ</cite>.

Οι αποδοχές αδείας και τα επιδόματα αδείας υπόκεινται σε πενταετή παραγραφή, τόσο επί έγκυρης σύμβασης, όσο και επί άκυρης σύμβασης<cite> 904/2004 ΑΠ</cite>.
Ακόμη και επί άκυρης σύμβασης, οι αποδοχές αδείας και τα επιδόματα αδείας οφείλονται βάσει των σχετικών διατάξεων, όχι βάσει αδικαιολόγητου πλουτισμού.
Το επίδομα αδείας δεν συνιστά τακτική αποδοχή<cite> 378/2012 ΑΠ</cite>.

<cite>Υπερεργασία</cite>
Υπερεργασία είναι η εργασία που προσφέρει ο εργαζόμενος με πενθήμερη απασχόληση πέραν της 40ης και μέχρι και την 45η ώρα ανά εβδομάδα<cite> 1519/2008 ΑΠ</cite>.

<h2>Υπερωριακή απασχόληση</h2>
Υπερωριακή απασχόληση είναι η εργασία που προσφέρει ο εργαζόμενος με πενθήμερη απασχόληση πέραν της 45ης ώρας ανά εβδομάδα.
Ακόμη και επί άκυρης σύμβασης, οι αμοιβές λόγω μη νόμιμης υπερωριακής απασχόλησης οφείλονται κατά τις σχετικές διατάξεις, όχι τις διατάξεις του αδικαιολόγητου πλουτισμού<cite> 42/2013 Εφ Λαμ</cite>.

<h2>Παράνομη υπερωριακή εργασία</h2>
Για κάθε ώρα παράνομης υπερωριακής εργασίας ο μισθωτός δικαιούται προσαύξηση 100% επί του οφειλόμενου ωρομισθίου<cite> 14/2007 Εφ Ιωαν</cite>.
Ο μισθωτός δικαιούται και αποζημίωση λόγω αδικαιολόγητου πλουτισμού, η οποία ισούται με το γινόμενο των ωρών υπερωρίας με το ωρομίσθιο του εργάτη με τα ελάχιστα τυπικά προσόντα για την εκτέλεση της εργασίας<cite> 678/2004 ΑΠ</cite><cite> 14/2007 Εφ Ιωαν</cite>.
Δηλαδή για το ωρομίσθιο επί του οποίου θα υπολογισθεί ο αδικαιολόγητος πλουτισμός δεν αποτελεί αναγκαστικά βάση το πράγματι καταβαλλόμενο ωρομίσθιο, και δεν συνυπολογίζονται τα επιδόματα που αφορούν στον συγκεκριμένο εργαζόμενο (πχ. επίδομα προϋπηρεσίας, οικογενειακών βαρών)<cite> 678/2004 ΑΠ</cite><cite> 14/2007 Εφ Ιωαν</cite>.

<h2>Αμοιβές από εργασία το Σάββατο</h2>
Η εργασία κατά το Σάββατο, επειδή η ημέρα αυτή είναι ημέρα υποχρεωτικής ανάπαυσης, είναι άκυρη.
Η σχετική αξίωση ασκείται μόνο με αγωγή αδικαιολογήτου πλουτισμού.
Η ωφέλεια του εργοδότη συνίσταται στην αμοιβή που θα κατέβαλε ο εργοδότης σε περίπτωση έγκυρης σύμβαση σε εργαζόμενο με τα ίδια προσόντα.
Η σχετική αξίωση έχει εικοσαετή παραγραφή<cite> 1150/2007 ΑΠ</cite>.

<h2>Αμοιβές από εργασία ή την Κυριακή, ή εξαιρέσιμη εορτή</h2>
 Η εργασία κατά την Κυριακή, επειδή η ημέρα αυτή είναι ημέρα υποχρεωτικής ανάπαυσης, είναι άκυρη.
Η σχετική αξίωση ασκείται μόνο με αγωγή αδικαιολογήτου πλουτισμού.
Η ωφέλεια του εργοδότη συνίσταται στην αμοιβή που θα κατέβαλε ο εργοδότης σε περίπτωση έγκυρης σύμβαση σε εργαζόμενο με τα ίδια προσόντα.
Η σχετική αξίωση έχει εικοσαετή παραγραφή<cite> 1150/2007 ΑΠ</cite>.
Ο εργαζόμενος δικαιούται προσάυξηση του ημερομισθίου του κατά 75%<cite> 14/2007 Εφ Ιωαν</cite>.

<h2>Παροχή νυκτερινής εργασίας</h2>
Αν η σύμβαση εργασίας είναι έγκυρη, οι αξιώσεις από εργασία που παρασχέθηκε νυκτερινές ώρες υπόκειται σε πενταετή παραγραφή.
Αν η σύμβαση εργασίας είναι άκυρη, οι αξιώσεις από εργασία που παρασχέθηκε νυκτερινές ώρες υπόκειται σε εικοσαετή παραγραφή<cite> 1150/2007 ΑΠ</cite>.

<h2>Τοκοφορία</h2>
Η τοκοφορία για την αποζημίωση αρχίζει κλιμακωτά για κάθε επιμέρους κονδύλιο<cite> 20/2013 Εφ Λαρ</cite>.

Αντικείμενο της αγωγής μισθών είναι οι ακαθάριστες αποδοχές<cite> 1271/2005 ΑΠ</cite>.
Τα ποσά των κρατήσεων δεν αφαιρούνται από το δικαστήριο που επιδικάζει δεδουλευμένες αποδοχές<cite> 1103/1998 ΑΠ</cite>.
Τιμή βάσης για την αποζημίωση είναι οι τακτικές αποδοχές<cite> 1149/2013 ΑΠ</cite>.
Ο εργαζόμενος δεν δικαιούται τόκους για τις μέρος της αμοιβής που του επιδικάστηκε και αποτελεί κρατήσεις<cite> 271/2006 Εφ Δωδ</cite>.

<h2>Επιλογή μισθολογικής βαθμίδας</h2>
Αν η ΣΣΕ απαιτεί για την μεταβολή μισθολογικής βαθμίδας του εργαζομένου αυτός να ενημερώσει τον εργοδότη με συγκεκριμένα δικαιολογητικά, η μεταβολή επέρχεται μετά την προσκόμιση αυτών των δικαιολογητικών<cite> 889/2012 ΑΠ</cite>.
Αν ωστόσο ο εργοδότης ενημερωθεί για αυτά τα περιστατικά με άλλο τρόπο (πχ παράδοση ασφαλιστικού βιβλιαρίου), η ενημέρωση αυτή παράγει τα ίδια αποτελέσματα<cite> 889/2012 ΑΠ</cite>.
</main>
<footer role="contentinfo"><small>© Greek Law</small></footer>
</body>
</html>
