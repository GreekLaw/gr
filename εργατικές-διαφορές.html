<!doctype html>
<html lang="el">
<head>
<meta charset="utf-8">
<title>Εργατικές διαφορές</title>
<meta name="description"      content="Κερδίστε τη δίκη εργατικών διαφορών, με ασπίδα τη νομολογία">
<meta name="robots"           content="archive, follow, index, snippet">
<meta name="viewport"         content="initial-scale = 1">
<meta name="format-detection" content="telephone = no">
<link rel="stylesheet"        href="./stylesheets/greeklaw.css">
<script async                 src="./javascripts/nav.js"></script>
</head>
<body>
<header><a href="./">Greek Law</a></header>
<nav role="navigation"></nav>
<main role="main">
  
<h1>Εργατικές διαφορές</h1>
Στην ειδική διαδικασία των εργατικών διαφορών, οι διάδικοι πρέπει να αναπτύσσουν προφορικά τους ισχυρισμούς τους (ενστάσεις, αντενστάσεις κλπ)<cite> 799/2013 ΑΠ</cite> και η πρόταση του ισχυρισμού να προκύπτει από τα πρακτικά<cite> 799/2013 ΑΠ</cite>.
Δεν είναι απαραίτητη η προφορική έκθεση των πραγματικών περιστατικών που θεμελιώνουν τον ισχυρισμό, αν αυτά περιλαμβάνονται στις προτάσεις<cite> 942/2010 ΑΠ</cite>.
Αν οι ισχυρισμοί προβληθούν μόνο με τις προτάσεις, είναι απαράδεκτοι<cite> 89/2009 ΑΠ</cite><cite> 799/2013 ΑΠ</cite>.
Οι ισχυρισμοί είναι απαράδεκτοι και αν προκύπτουν μόνο κατόπιν έμμεσης συναγωγής είτε εκ του περιεχομένου των προτάσεων<cite> 799/2013 ΑΠ</cite>, είτε εκ των μαρτυρικών καταθέσεων<cite> 799/2013 ΑΠ</cite>.

Η αγωγή προς καταβολή ή συμπλήρωση της αποζημίωσης του άρ.8 παρ.2 του ν.3198/1955 έχει προθεσμία 6 μήνες πριν την ημέρα, κατά την οποία ο εργαζόμενος, έχοντας συμπληρώσει τις προϋποθέσεις για τη χορήγηση πλήρους σύνταξης γήρατος, αποχώρησε από την εργασία του, εκδηλώνοντας έτσι τη βούλησή του να λύσει την εργασιακή σύμβαση. Αφετηρία για την έναρξη της προθεσμίας αυτής δεν είναι η ημέρα, κατά την οποία, ο μισθωτός υπέβαλε αίτηση στον Ασφαλιστικό του Οργανισμό για συνταξιοδότηση.

Στην σύμβαση εργασίας εργοδότης δεν είναι αναγκαίως μόνο ο ιδιοκτήτης της επιχείρησης, αλλά μπορεί να είναι και ο αντισυμβαλλόμενος στην ατομική σύμβαση εργασίας, ο οποίος ανέλαβε να καταβάλλει τον μισθό και έναντι του οποίου ο μισθωτός ανέλαβε την υποχρέωση να παρέχει την εργασία του<cite> 1983/1998 ΑΠ</cite><cite> 295/2003 Εφ.Πειραιώς</cite>. 

<h2>Καταγγελία σύμβασης</h2>
Σε περίπτωση που ο μισθωτός απέχει από την εργασία του για λόγο που δεν αφορά ασθένεια βραχείας διαρκείας, λοχία ή την στράτευσή του<cite> ν.3514/1928</cite>, αλλά σε άλλο λόγο, το δικαστήριο μπορεί να θεωρήσει την αποχή αυτή ως σιωπηρή καταγγελία της σύμβαση εργασίας εκ μέρους του μισθωτού<cite> 32/1998 ΑΠ</cite>, αφού το δικαστήριο εκτιμήσει γενικά τις συνθήκες κάτω από τις οποίες έλαβε χώρα η αποχή, την αιτία και την χρονική διάρκεια αυτής, την υπαιτιότητα ή συνυπαιτιότητα του μισθωτού, κρίνοντας σύμφωνα με τις αρχές της καλής πίστης και λαμβάνοντας υπόψη τα συναλλακτικά ήθη<cite> άρ.200 ΑΚ</cite><cite> άρ.288 ΑΚ</cite>, κατά κρίση αντικειμενική και ανεξάρτητα από την πρόθεση του μισθωτού να λύσει ή όχι την εργασιακή σύμβαση<cite> άρ.173 AK</cite><cite> 983/2013 ΑΠ</cite><cite> άρ.5 παρ.3 ν.2112/1920</cite>.
Σε περίπτωση που ο μισθωτός απείχε από την εργασία του λόγω σοβαρού οικογενειακού προβλήματος για 5 ημέρες χωρίς να προκύπτει αν ενημερώθηκε ο εργοδότης για τον λόγο, η αποχή αυτή αποτελεί σιωπηρή δήλωση βούλησης του εργαζομένου περί λύσεως της σχέσης εργασίας, δηλαδή σιωπηρή καταγγελία της σύμβασης εργασίας<cite> 983/2013 ΑΠ</cite>.

Αν η σύμβαση εργασίας είναι ορισμένου χρόνου, η καθυστέρηση καταβολής των δεδουλευμένων αποδοχών αποτελεί σπουδαίο λόγο καταγγελίας από τον μισθωτό της σύμβασης εργασίας του<cite> 2646/1991 Εφ.Αθηνών</cite><cite> 1065/2002 Εφ.Πειραιώς</cite>
Αν η σύμβαση εργασίας είναι αορίστου χρόνου, η καθυστέρηση καταβολής των δεδουλευμένων αποδοχών αποτελεί μονομερή βλαπτική για τον μισθωτό μεταβολή των όρων εργασίας του, οπότε αυτός δικαιούται είτε να θεωρήσει την μεταβολή αυτή ως άτακτη καταγγελία της σύμβασης εργασίας από τον εργοδότη<cite> ν.2112/1920 άρ.7 παρ.1</cite><cite> 1065/2002 Εφ.Πειραιώς</cite> είτε να εμμείνει στην σύμβαση και να επιδιώξει την ικανοποίηση κάθε νόμιμης αξίωσής του από την υπερημερία του εργοδότη του<cite> 1065/2002 Εφ.Πειραιώς</cite><cite> 53/1994 ΑΠ</cite>.

<h2>Διάκριση εργασιακών σχέσεων</h2>
Η εργασιακή σχέση μπορεί να αποτελεί, ανάλογα με τα πραγματικά περιστατικά, σύμβαση εξαρτημένης εργασίας, σύμβαση παροχής ανεξάρτητων υπηρεσιών ή σύμβαση έργου<cite> 22/2014 ΑΠ</cite>.

Σύμβαση εξαρτημένης εργασίας υπάρχει όταν ο εργαζόμενος τελεί υπό την νομική εξάρτηση του εργοδότη<cite> 28/2005 ΑΠ</cite>.
Ενδεικτικά, αλλά όχι δεσμευτικά, νομική εξάρτηση υπάρχει όταν ο εργαζόμενος έχει υποχρέωση να δέχεται τον έλεγχο του εργοδότη και να συμμορφώνεται προς τις οδηγίες του, ως προς τον τόπο, χρόνο και τρόπο παροχής της εργασίας<cite> 22/2014 ΑΠ</cite>.
Ο εργοδότης ασκεί έλεγχο και εποπτεία όσον αφορά και την εν γένει επιμελή εκτέλεση της εργασίας<cite> 1047/1992 ΑΠ</cite>.
Η σύμβαση παραμένει εξαρτημένης εργασίας εφόσον η νομική εξάρτηση είναι υπαρκτή, ακόμη και αν είναι μειωμένη λόγω πρωτοβουλίας που ανέπτυξε ο εργαζόμενος βάσει των επιστημονικών ή τεχνικών γνώσεών του<cite> 22/2014 ΑΠ</cite><cite> 28/2005 ΑΠ</cite>.
Κρίσιμο στοιχείο για τον ύπαρξη νομικής εξάρτησης δεν είναι το ποσοτικό, δηλαδή η σώρευση περισσότερων ενδείξεων δέσμευσης και εξάρτησης, αλλά το ποιοτικό, δηλαδή η ιδιαίτερη ποιότητα της δέσμευσης και εξάρτησης, η οποία έχει για τον υποβαλλόμενο σε αυτή εργαζόμενο συνέπειες που καθιστούν απαραίτητη την ιδιαίτερη ρύθμιση της σχέσης του με τον εργοδότη και δικαιολογούν την ειδική προστασία του από το εργατικό δίκαιο<cite> 22/2014 ΑΠ</cite>.
Αν ο παρέχων δεν υπόκειται σε νομική εξάρτηση από τον εργοδότη, πρόκειται για σύμβαση παροχής ανεξάρτητων υπηρεσιών<cite> 22/2014 ΑΠ</cite>.

Στην σύμβαση ανεξάρτητων υπηρεσιών δεν έχουν εφαρμογή οι διατάξεις της εργατικής νομοθεσίας<cite> 1059/2013 ΑΠ</cite>.

Το δικαστήριο χαρακτηρίζει την εργασιακή σχέση όχι αναγκαστικά όπως την χαρακτήρισαν οι συμβαλλόμενοι, αλλά μετά από εκτίμηση όλων των συγκεκριμένων περιστατικών<cite> 1059/2013 ΑΠ</cite>.

<h2>Εγκυρότητα σύμβασης μερικής απασχόλησης</h2>
Αν προϋπάρχει σύμβαση πλήρους απασχόλησης, η μετατροπή της σε μερικής απασχόλησης γίνεται μόνο με έγγραφη σύμβαση<cite> 339/2008 ΑΠ</cite>.
Διαφορετικά, η μετατροπή της σύμβασης είναι άκυρη και παραμένει εν ισχύ η σύμβαση πλήρους απασχόλησης<cite> 339/2008 ΑΠ</cite>.

Αν δεν προϋπάρχει σύμβαση πλήρους απασχόλησης, η σύμβαση μερικής απασχόλησης είναι έγκυρη αν γίνει με έγγραφο<cite> 339/2008 ΑΠ</cite>.
Αν η σύμβαση δεν γίνει με έγγραφο, κατά μια άποψη, η σύμβαση δεν είναι έγκυρη και υπάρχει μόνο απλή σχέση εργασίας<cite> 339/2008 ΑΠ</cite>.
Στην περίπτωση αυτή ο μισθωτός που παρείχε μισθωτή εργασία δικαιούται αποζημίωση βάσει των διατάξεων αδικαιολογήτου πλουτισμού<cite> 339/2008 ΑΠ</cite><cite> 684/2013 ΣτΕ</cite>.

Κατ' άλλη άποψη η σύμβαση είναι έγκυρη και τεκμαίρεται ότι είναι πλήρους απασχόλησης, αλλά ο εργοδότης μπορεί να ανταποδείξει μερική απασχόληση<cite> 1264/2012 ΑΠ</cite>.

<h2>Δεδουλευμένες αποδοχές και μισθοί υπερημερίας</h2>
Αντικείμενο της αγωγής μισθών είναι οι ακαθάριστες (μικτές) αποδοχές<cite> 1271/2005 ΑΠ</cite>.

Ο εργοδότης παρακρατεί από τον μισθό του εργαζομένου κάποια ποσά (φόρο μισθωτών υπηρεσιών, χαρτόσημο εξόφλησης μισθού, εισφορές προς ΙΚΑ, ασφαλιστικούς οργανισμούς κύριας ή επικουρικής ασφάλισης, ΟΑΕΔ, Εργατική Εστία κλπ.)<cite> 1103/1998 ΑΠ</cite>.
Το Δικαστήριο επιδικάζει το ακαθάριστο ποσό των δεδουλευμένων μισθών, χωρίς να αφαιρεί τις κρατήσεις και τους φόρους<cite> 1271/2005 ΑΠ</cite><cite></cite> 135/2005 ΑΠ</cite><cite> 1103/1998 ΑΠ</cite><cite> 41/2012 Μον.Πρ.Ρόδου</cite><cite> 86/2005 Εφ.Δωδεκανήσου</cite>.
Το ίδιο ισχύει και για τους μισθούς υπερημερίας.
Κατά την εκτέλεση της απόφασης, ο εργοδότης παρακρατά τα ποσά αυτά και τα αποδίδει στους τρίτους δικαιούχους<cite> 1103/1998 ΑΠ</cite>.

Οι τακτικές αποδοχές, η αμοιβή υπερεργασίας, η προσαύξηση υπερωριών, αργίες και Κυριακές είναι τοκοφόρες από την επόμενη του τέλους του μήνα στον οποίο εκτελέστηκε η εργασία<cite> 41/2012 Μον.Πρ.Ρόδου</cite><cite> 244/2003 Εφ.ΑΘηνών</cite>.
Ο εργαζόμενος δεν δικαιούται τόκους επί των κρατήσεων<cite> 271/2006 Εφ.Δωδεκανήσου</cite>, εκτός αν ο εργοδότης δεν παρακρατούσε τα ποσά<cite> 271/2006 Εφ.Δωδεκανήσου</cite><cite> 406/1994 ΑΠ</cite>.

Το νομικό πρόσωπο δεν υποχρεούται να πληρώσει μισθούς υπερημερίας στον μισθωτό που έπαυσε να προσέρχεται στην υπηρεσία του εξαιτίας της ανυπόστατης καταγγελίας<cite> 17771/2002 Μον.Πρ.Θεσσαλονίκης</cite>. 

Οι δεδουλευμένοι μισθοί και οι μισθοί υπερημερίας παραγράφονται πέντε έτη μετά το πέρας του έτους στο οποίο γεννήθηκε η απαίτηση και ήταν δυνατή η δικαστική επιδίωξή τους<cite> άρ.250 ΑΚ</cite><cite> άρ.251 ΑΚ</cite><cite> άρ.253 ΑΚ</cite>.

<h2>Αποζημίωση άκυρης απόλυσης</h2>
Η αποζημίωση από άκυρη απόλυση εξαρτημένης εργασίας παραγράφεται 3 μήνες μετά τη λύση της σχέσης εργασίας<cite> ν.3198/1955 άρ.6 παρ.1</cite><cite class="c"> ν.435/1976 άρ.19</cite>.

<h2>Αποζημίωση έγκυρης απόλυσης<h2>
Η αποζημίωση απόλυσης είναι τοκοφόρα αμέσως για το ποσό αποδοχών 6 μηνών, και από την λήξη κάθε επομένου 3μήνου για τα επιμέρους υπολειπόμενα ποσά<cite> 20/2013 Εφ.Λάρισας</cite>.
Η φορολογία αναδρομικής αποζημίωσης ήταν παλαιότερα 20%<cite> 271/2006 Εφ.Δωδεκανήσου</cite>. Η διάταξη αυτή καταργήθηκε με τον ν.3867/2010.

Ο μισθωτός μπορεί να παραιτηθεί από το δικαίωμα να καταγγείλει την καταγγελία της εργασιακής σχέσης ως άκυρης<cite> 8925/2006 Εφ.Αθηνών</cite>.
Στην μηνιαία αναλογία λαμβάνεται υπόψη και η μηνιαία αναλογία επιδομάτων εορτών και αδείας<cite> 546/1999 ΑΠ</cite>.
Ο υπολογισμός της οφειλόμενης αποζημίωσης γίνεται βάσει των τακτικών αποδοχών κατά τον μήνα της καταγγελίας, έστω και αν ο εργαζόμενος δεν εργάστηκε τον μήνα εκείνο λόγω ασθενείας<cite> 1429/1991 ΑΠ</cite>.

<h2>Επιδόματα Χριστουγέννων και Πάσχα</h2>
Τιμή βάσης για δώρο Πάσχα και Χριστουγέννων είναι οι τακτικές ακαθάριστες αποδοχές<cite> 41/2012 Μον.Πρ.Ρόδου</cite>.

Τα επιδόματα Χριστουγέννων οφείλονται με τον νόμιμο τόκο από την επομένη της 31ης Δεκεμβρίου κάθε αντίστοιχου έτους<cite> 39/2002 ΑΠ Ολομέλεια</cite><cite> 41/2012 Μον.Πρ.Ρόδου</cite><cite> ΚΥΑ.19040/1981 άρ.10 παρ.1 εδ.2</cite><cite>ν.1082/1980</cite>.
Τα επιδόματα Πάσχα οφείλονται με τον νόμιμο τόκο από την επομένη της 30ης Απριλίου κάθε αντίστοιχου έτους<cite> 39/2002 ΑΠ Ολομ</cite><cite> 41/2012 Μον.Πρ.Ρόδου</cite><cite> ΚΥΑ.19040/1981 άρ.10 παρ.1 εδ.2</cite><cite> ν.1082/1980</cite>.
Τα δώρα εορτών θεωρούνται τακτικές αποδοχές<cite> 1139/1974 ΑΠ</cite>.

Τα επιδόματα Χριστουγέννων και Πάσχα υπόκεινται σε πενταετή παραγραφή<cite> 1160/2007 ΑΠ</cite>.
Ακόμη και επί άκυρης σύμβασης, τα επιδόματα εορτών αναζητούνται βάσει των σχετικών διατάξεων, όχι του αδικαιολόγητου πλουτισμού.

<h2>Αποδοχές αδείας, επιδόματα αδείας, προσαύξηση αδείας</h2>
Οι αποδοχές, τα επιδόματα και η προσαύξηση αδείας οφείλονται με τον νόμιμο τόκο από την 1 Ιανουαρίου του επόμενου έτους<cite> 41/2012 Μον.Πρ.Ρόδου</cite>.

Οι αποδοχές αδείας και τα επιδόματα αδείας υπόκεινται σε πενταετή παραγραφή, τόσο επί έγκυρης σύμβασης, όσο και επί άκυρης σύμβασης<cite> 904/2004 ΑΠ</cite>.
Ακόμη και επί άκυρης σύμβασης, οι αποδοχές αδείας και τα επιδόματα αδείας οφείλονται βάσει των σχετικών διατάξεων, όχι βάσει αδικαιολόγητου πλουτισμού.
Το επίδομα αδείας δεν συνιστά τακτική αποδοχή<cite> 378/2012 ΑΠ</cite>.

Ο μισθωτός δικαιούται να αξιώσει την πληρωμή των αποδοχών της αδείας στο διπλάσιο, αν η άδεια δεν του δόθηκε από υπαιτιότητα του εργοδότη<cite> ν.3757/1957 άρ.3</cite>.
Η υπαιτιότητα του εργοδότη υπάρχει και επί ελαφράς αμέλειας του εργοδότη, όπως όταν ο μισθωτός ζήτησε την άδεια και ο εργοδότης εξανάγκασε τον μισθωτό να εργαστεί κατά τον χρόνο κατά τον οποίο έπρεπε να λάβει αυτήν<cite> 1065/2002 Εφ.Πειραιώς</cite><cite> 1191/1985 ΑΠ</cite>.
Η ως άνω υπαιτιότητα πρέπει να αναφέρεται στην αγωγή, αλλιώς το σχετικό κονδύλιο είναι αόριστο<cite> 1065/2002 Εφ.Πειραιώς</cite><cite> 889/1989 ΑΠ</cite>.

<h2>Υπερεργασία</h2>
Υπερεργασία είναι η εργασία που προσφέρει ο εργαζόμενος με πενθήμερη απασχόληση πέραν της 40ης και μέχρι και την 45η ώρα ανά εβδομάδα<cite> 1519/2008 ΑΠ</cite>.
Η σχετική αξίωση είναι τοκοφόρα από το τέλους του μήνα στον οποίο ο εργοδότης θα κατέβαλε αμοιβή σε εργαζόμενο την ημέρα αυτή με έγκυρη σύμβαση<cite> 14/2007 Εφ.Ιωαννίνων</cite>.

<h2>Υπερωριακή απασχόληση</h2>
Υπερωριακή απασχόληση είναι η εργασία που προσφέρει ο εργαζόμενος με πενθήμερη απασχόληση πέραν της 45ης ώρας ανά εβδομάδα.
Ακόμη και επί άκυρης σύμβασης, οι αμοιβές λόγω μη νόμιμης υπερωριακής απασχόλησης οφείλονται κατά τις σχετικές διατάξεις, όχι τις διατάξεις του αδικαιολόγητου πλουτισμού<cite> 42/2013 Εφ.Λαμίας</cite>.

<h2>Παράνομη υπερωριακή εργασία</h2>
Για κάθε ώρα παράνομης υπερωριακής εργασίας ο μισθωτός δικαιούται προσαύξηση 100% επί του οφειλόμενου ωρομισθίου<cite> 14/2007 Εφ.Ιωαννίνων</cite>.
Η τοκοφορία της σχετικής απαίτησης ξεκινά από την όχληση του εργοδότη ή από την επομένη της επίδοσης της αγωγής<cite> 14/2007 Εφ.Ιωαννίνων</cite>.
Η παραγραφή της απαίτησης για προσαύξηση από υπερωριακή εργασία είναι πενταετής<cite> 1719/2010 ΑΠ</cite><cite> άρ.250 παρ.6 ΑΚ</cite><cite> άρ.17 ΑΚ</cite>.

Για κάθε ώρα υπερωριακής εργασίας, ο μισθωτός δικαιούται και αποζημίωση λόγω αδικαιολόγητου πλουτισμού, η οποία ισούται με το γινόμενο των ωρών υπερωρίας με το ωρομίσθιο του εργάτη με τα ελάχιστα τυπικά προσόντα για την εκτέλεση της εργασίας<cite> 678/2004 ΑΠ</cite><cite> 14/2007 Εφ.Ιωαννίνων</cite>.
Δηλαδή για το ωρομίσθιο επί του οποίου θα υπολογισθεί ο αδικαιολόγητος πλουτισμός δεν αποτελεί αναγκαστικά βάση το πράγματι καταβαλλόμενο ωρομίσθιο, και δεν συνυπολογίζονται τα επιδόματα που αφορούν στον συγκεκριμένο εργαζόμενο (πχ. επίδομα προϋπηρεσίας, οικογενειακών βαρών)<cite> 678/2004 ΑΠ</cite><cite> 14/2007 Εφ.Ιωαννίνων</cite>.
Η σχετική αξίωση είναι τοκοφόρα από το τέλους του μήνα στον οποίο ο εργοδότης θα κατέβαλε αμοιβή σε εργαζόμενο την ημέρα αυτή με έγκυρη σύμβαση<cite> 14/2007 Εφ.Ιωαννίνων</cite>.

<h2>Αμοιβές από εργασία το Σάββατο</h2>
<h3>Από 11-05-2010 και μετά</h3>
Η εργασία κατά το Σάββατο αμοίβεται με το καταβαλλόμενο ημερομίσθιο προσαυξημένο κατά 30%<cite> 315/2017 ΑΠ</cite><cite> ν.3846/2010 άρ.8 παρ.1</cite><cite> ν.3846/2010 άρ.35 (ΦΕΚ Α 66/11-05-2010)</cite>.

<h3>Μέχρι και 10-05-2010</h3>
Η εργασία κατά το Σάββατο, χωρίς να παρασχεθεί στο μισθωτό αναπληρωματική εβδομαδιαία ανάπαυση σε άλλη εργάσιμη ημέρα της εβδομάδας, είναι άκυρη.
Η σχετική αξίωση ασκείται μόνο με αγωγή αδικαιολογήτου πλουτισμού.
Η ωφέλεια του εργοδότη συνίσταται στην αμοιβή που θα κατέβαλε ο εργοδότης σε περίπτωση έγκυρης σύμβαση σε εργαζόμενο με τα ίδια προσόντα.
Η σχετική αξίωση έχει εικοσαετή παραγραφή<cite> 1150/2007 ΑΠ</cite>.
Η σχετική αξίωση είναι τοκοφόρα από το τέλους του μήνα στον οποίο ο εργοδότης θα κατέβαλε αμοιβή σε εργαζόμενο την ημέρα αυτή με έγκυρη σύμβαση<cite> 14/2007 Εφ.Ιωαννίνων</cite>.

<h2>Αμοιβές από εργασία την Κυριακή</h2>
Η εργασία κατά την Κυριακή είναι άκυρη, ο εργαζόμενος δικαιούται αποζημίωση βάσει αδικαιολογήτου πλουτισμού αν δεν του χορηγηθεί αναπληρωματική ημέρα ανάπαυσης σε άλλη μέρα της εβδομάδας<cite> 983/2013 ΑΠ</cite>.
Η σχετική αξίωση ασκείται μόνο με αγωγή αδικαιολογήτου πλουτισμού<cite> 32/2013 ΑΠ</cite>.
Η ωφέλεια του εργοδότη συνίσταται στις αποδοχές που θα κατέβαλε ο εργοδότης σε άλλο μισθωτό, που θα απασχολούνταν με έγκυρη σύμβαση εργασίας, κατά τις ίδιες ημέρες, υπό τις ίδιες συνθήκες με τον ακύρως εργασθέντα, χωρίς την προσαύξηση της υπερεργασίας άλλων ημερών και της αναλογίας επιδομάτων και εορτών<cite> 32/2013 ΑΠ</cite>.
Στην αξίωση αυτή συμπεριλαμβάνονται και τα επιδόματα εκείνα που είναι απαραίτητα για την εκτέλεση της εργασίας, και τα οποία θα πλήρωνε και στον άλλο εργαζόμενο ο εργοδότης, που θα διέθετε τα ελάχιστα τυπικά προσόντα για την εκτέλεση της εργασίας<cite> 32/2013 ΑΠ</cite><cite> 678/2004 ΑΠ</cite><cite> 14/2007 Εφ.Ιωαννίνων</cite>.
Δηλαδή για το ωρομίσθιο επί του οποίου θα υπολογισθεί ο αδικαιολόγητος πλουτισμός δεν αποτελεί αναγκαστικά βάση το πράγματι καταβαλλόμενο ωρομίσθιο, και δεν συνυπολογίζονται τα επιδόματα που αφορούν στον συγκεκριμένο εργαζόμενο (πχ. επίδομα προϋπηρεσίας, οικογενειακών βαρών <cite> 678/2004 ΑΠ</cite><cite> 14/2007 Εφ.Ιωαννίνων</cite> ή επίδομα ενοικίου <cite> 32/2013 ΑΠ</cite>).

Η σχετική αξίωση έχει εικοσαετή παραγραφή<cite> 1150/2007 ΑΠ</cite>.
Η σχετική αξίωση είναι τοκοφόρα από το τέλους του μήνα στον οποίο ο εργοδότης θα κατέβαλε αμοιβή σε εργαζόμενο την ημέρα αυτή με έγκυρη σύμβαση<cite> 14/2007 Εφ.Ιωαννίνων</cite>.

Ο εργαζόμενος δικαιούται και προσαύξηση του ημερομισθίου του κατά 75%<cite> 14/2007 Εφ.Ιωαννίνων</cite>.
Η τοκοφορία της σχετικής απαίτησης ξεκινά από την όχληση του εργοδότη ή από την επομένη της επίδοσης της αγωγής<cite> 14/2007 Εφ.Ιωαννίνων</cite>.

<h2>Παροχή νυκτερινής εργασίας</h2>
Αν η σύμβαση εργασίας είναι έγκυρη, οι αξιώσεις από εργασία που παρασχέθηκε νυκτερινές ώρες υπόκειται σε πενταετή παραγραφή.
Αν η σύμβαση εργασίας είναι άκυρη, οι αξιώσεις από εργασία που παρασχέθηκε νυκτερινές ώρες υπόκειται σε εικοσαετή παραγραφή<cite> 1150/2007 ΑΠ</cite>.

<h2>Τοκοφορία</h2>
Η τοκοφορία για την αποζημίωση απόλυσης αρχίζει κλιμακωτά για κάθε επιμέρους κονδύλιο<cite> 20/2013 Εφ.Λάρισας</cite>.

Αντικείμενο της αγωγής μισθών είναι οι ακαθάριστες αποδοχές<cite> 1271/2005 ΑΠ</cite>.
Τα ποσά των κρατήσεων δεν αφαιρούνται από το δικαστήριο που επιδικάζει δεδουλευμένες αποδοχές<cite> 1103/1998 ΑΠ</cite>.
Τιμή βάσης για την αποζημίωση είναι οι τακτικές αποδοχές<cite> 1149/2013 ΑΠ</cite>.
Ο εργαζόμενος δεν δικαιούται τόκους για το μέρος εκείνο της αμοιβής που του επιδικάστηκε το οποίο αποτελεί κρατήσεις<cite> 271/2006 Εφ.Δωδεκανήσου</cite>.

<h2>Επιλογή μισθολογικής βαθμίδας</h2>
Αν η ΣΣΕ απαιτεί για την μεταβολή μισθολογικής βαθμίδας του εργαζομένου αυτός να ενημερώσει τον εργοδότη με συγκεκριμένα δικαιολογητικά, η μεταβολή επέρχεται μετά την προσκόμιση αυτών των δικαιολογητικών<cite> 889/2012 ΑΠ</cite>.
Αν ωστόσο ο εργοδότης ενημερωθεί για αυτά τα περιστατικά με άλλο τρόπο (πχ παράδοση ασφαλιστικού βιβλιαρίου), η ενημέρωση αυτή παράγει τα ίδια αποτελέσματα<cite> 889/2012 ΑΠ</cite>.

<h2>Ακυρότητα σύμβασης εργασίας</h2>
Η σύμβαση εργασίας του εργαζομένου είναι άκυρη αν αυτός κατά την εργασία του χειρίζεται τρόφιμα ή ποτά, ή αν απασχολείται σε ξενοδοχείο, εστιατόριο, ζαχαροπλαστείο, καφενείο ή άλλες επιχειρήσεις υγειονομικού περιεχομένου, και δεν φέρει βιβλιάριο υγείας<cite> 65/2009 ΑΠ</cite>.
Η σύμβαση επικυρώνεται αναδρομικά αν ο εργαζόμενος αποκτήσει αργότερα βιβλιάριο υγείας και ο εργοδότης δεν αντιλέξει στην παροχή της εργασίας<cite> 65/2009 ΑΠ</cite>.

Η αγωγή δεν είναι αόριστη, εκ μόνου του ότι δεν αναφέρεται σε αυτή ότι ο εργαζόμενος σε υγειονομικού περιεχομένου επιχείρηση διέθετε βιβλιάριο υγειας<cite> 712/2008 ΑΠ</cite>. 
</main>

  <footer role="contentinfo"><small>© Greek Law</small></footer>
</body>
</html>
