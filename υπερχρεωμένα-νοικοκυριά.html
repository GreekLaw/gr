<html lang="el">
<head>
  <meta charset="utf-8">
  <title>Υπερχρεωμένα νοικοκυριά</title>
  <meta name="description" content="Τεκμηριωμένες απαντήσεις για τα υπερχρεωμένα νοικοκυριά">
  <meta name="robots" content="archive, follow, index, snippet">
  <meta name="viewport" content="initial-scale = 1">
  <meta name="format-detection" content="telephone = no">
  <link rel ="stylesheet" href ="./stylesheets/greeklaw.css">
</head>
<body>
  <header><a href="./index.html">Greek Law</a></header>
  <nav role="navigation"></nav>
<main role="main">
Στον νόμο για τα <h1>Υπερχρεωμένων νοικοκυριά</h1> μπορούν να υπαχθεί κάθε
1) Φυσικό πρόσωπο που δεν έχει πτωχευτική ικανότητα <cite>ν. 3869/2010 αρ1 παρ1</cite> και που
2) Δεν έχει πτωχευτική ικανότητα <cite>ν. 3869/2010 αρ1 παρ1</cite>, και
3) Έχει περιέλθει σε μόνιμη αδυναμία πληρωμής ληξιπρόθεσμων χρηματικών ποσών, χωρίς δόλο του <cite>ν. 3869/2010 αρ1 παρ1</cite>.

Η πορεία της αίτησης έχει ως εξής:
1) Ο οφειλέτης καταθέτει την αίτηση στο αρμόδιο δικαστήριο.
Από την ίδια ημέρα ο οφειλέτης αρχίζει τις καταβολές που ορίζει με την αίτησή του <cite>ν. 3869/2010 αρ4 παρ3 εδ.6</cite>.
Από την ημέρα αυτή μέχρι την ημέρα επικύρωσης δεν επιτρέπεται η λήψη καταδιωκτικών μέτρων κατά του οφειλέτη, καθώς και η μεταβολή της πραγματικής και νομικής κατάστασης της περιουσίας του <cite>ν. 3869/2010 αρ4 παρ3 εδ5</cite>.
Από την ημέρα αυτή οι οφειλές που δεν είναι εξασφαλισμένη με ειδικό προννόμιο ή εμπράγματο δικαίωμα παύουν να παράγουν τόκους, και γίνονται ληξιπρόθεσμες <cite>ν. 3869/2010 αρ6 παρ3 εδ.2</cite>.
Οι οφειλές που είναι εξασφαλισμένες με εειδικό προνόμιο ή εμπράγματο δικαίωμα συνεχίζουν να εκτοκίζονται μέχρι την έκδοση οριστικής απόφασης<cite>ν. 3869/2010 αρ6 παρ3 εδ1</cite>.
2) Εντός 15 ημερών ο οφειλέτης πρέπει να επιδόσει αντίγραφα της αίτησης στους πιστωτές και εγγυητές </cite>ν. 3869/2010 αρ5 παρ1 εδ1</cite>
Ταυτόχρονα με την επίδοση παύει η τοκοφορία των οφειλών <cite>ν. 3869/2010 αρ6 παρ 3 εδ.2</cite>
3) Τουλάχιστον 2 μήνες μετά την ημέρα κατάθεσης ορίζεται η ημέρα επικύρωσης, και η συζήτηση διεξάγεται με την διαδικασία των ασφαλιστικών μέτρων <cite>ν. 3869/2010 αρ6 παρ1 εδ1</cite>
4) Η δικάσιμος της αίτησης ορίζεται εντός 6 μηνών <cite>ν. 3869/2010 αρ4 παρ3 εδ.α</cite>.

Κατάθεση αίτησης
Η αίτηση πρέπει να περιέχει
α) Κατάσταση της περιουσίας του οφειλέτη και των κάθε φύσης εισοδημάτων του ίδιου και της συζύγου του <cite>ν. 3869/2010 αρ4 παρ1 περ.α</cite>
β) Κατάσταση των πιστωτών του και των απαιτήσεών τους κατά κεφάλαιο, τόκους και έξοδα <cite>ν. 3869/2010 αρ4 παρ1 περ.β</cite><cite> 42/2013 ΜΠρ Ξάνθης</cite>,
γ) Σχέδιο διευθέτησης οφειλών, που να λαμβάνει υπόψη με εύλογο τρόπο και συσχέτιση τόσο τα συμφέροντα των πιστωτών, όσο και την περιουσία, τα εισοδήματα και την οικογενειακή κατάσταση του οφειλέτη <cite>ν. 3869/2010 αρ4 παρ1 περ.γ</cite>.

Την αίτηση μπορούν να καταθέσουν και μικροέμποροι, δηλαδή άτομα που ασκούν εμπορικές πράξεις και αποκομίζουν από αυτές όφελος, όμως το όφελος αυτό αποτελεί περισσότερο αμοιβή του σωματικού τους κόπου και μόχθου και όχι αποτέλεσμα κερδοσκοπικών συνδυασμών κλπ<cite> 48/2013 ΜΠρ Πρεβ</cite>.
Την αίτηση μπορούν να καταθέσουν και έμποροι, ανεξάρτητα αν τα χρέη είναι εμπορικά ή μη, αρκεί να μη είχαν διακόψει τις πληρωμές όσο ήταν έμποροι<cite> 48/2013 ΜΠρ Πρεβ</cite>.

Η μεμονωμένη παροχή εγγύησης δεν καθιστά έμπορο τον εγγυητή<cite> 48/2013 ΜΠρ Πρεβ</cite>. Για να καταστεί έμπορος η παροχή εγγύησης πρέπει να είναι συστηματική και να γίνεται κατά σύνηθες επάγγελμα<cite> 739/2005 ΠΠρ Αθ</cite>.

Η αίτηση μπορεί να περιλαμβάνει αίτημα για έκδοση προσωρινής διαταγής <cite>ν. 3869/2010 αρ4 παρ3 εδ2</cite>.

Ο οφειλέτης υποχρεούται να υποβάλει ειλικρινή δήλωση για τα περιουσιακά στοιχεία και εισοδήματά του (ν3869/2010 αρ10 παρ1 εδ1).

Έχει παρουσιατεί η λανθασμένη άποψη ότι η αίτηση πρέπει να αναφέρει πότε ανέλαβε τις οφειλές ο δανειστής, αλλιώς είναι απαράδεκτη ως αόριστη<cite> 22/2013 ΜΠρ Κιλκίς</cite>. Η άποψη αυτή είναι λανθασμένη γιατί ο σχετικός ισχυρισμός μπορεί να οδηγήσει μόνο στην απόρριψη των οφειλών μικρότερων του έτους από την αίτηση, προβάλλεται δε ως ένσταση από τους δανειστές και όχι αυτεπαγγέλτως απο το δικαστήριο.

Αίτηση παραβίασης ειλικρινούς δήλωσης
Αν ο οφειλέτης παραβεί την υποχρέωσή του γθα ειλικρινή δήλωση, από δόλο ή βαριά αμέλεια, απορρίπτεται το αίτημά του για ρύθμιση των οφειλών του (ν3869/2010 αρ10 παρ1 εδ2).
Την παραβίαση της υποχρέωσης μπορεί να επικαλεστεί με αίτησή του οποιοσδήποτε πιστωτής, εφόσον δεν έχει παρέλθει 1 έτος από τοτε που την πληροφορήθηκε (ν3869/2010 αρ10 παρ1 εδ2).
Η αίτηση μπορεί να υποβληθεί μέχρι και δύο έτη μετά την επέλευση της απαλλαγής του οφειλέτη από οφειλές του (ν 38969/2010 αρ10 παρ1 εδ4).
Το ίδιο αποτέλεσμα επέρχεται και αν ο οφειλέτης, δολίως ή με βαριά αμέλεια, δεν συμπεριλάβει πιστωτές στην κατάσταση που συνυποβάλλεται με την αίτηση προς το δικαστήριο περί ρύθμισης των χρεών (ν3869/2010 αρ10 παρ1 εδ3).
Αν η αίτηση του οφειλέτη απορριφθεί ή εκπέσει για την αιτία αυτή, ο οφειλέτης μπορεί να υποβάλει νέα αίτηση μόνο μετά την πάροδο δύο ετών (ν3869/2010 αρ10 παρ5).

Ο οφειλέτης υποχρεούται να επιτρέπει στους πιστωτές την πρόσβαση σε στοιχεία που απεικονίζουν την οικονομική του κατάσταση και τα τρέχοντα εισοδήματά του (ν3869/2010 αρ10 παρ2 εδ1).
Παράβαση της υποχρέωσης αυτής από δόλο ή βαριά αμέλεια μπορεί, κατά την κρίση του δικαστηρίου, να επιφέρει απόρριψη της αίτησης για ρύθμιση οφειλών και απαλλαγή (ν3869/2010 αρ10 παρ2 εδ2).
Ο πιστωτής έχει δικαίωμα να καταθέσει αίτηση δια του αρμόδιου Εισαγγελέα ενώπιον του εργοδότη του οφειλέτη, της αρμόδιας υπηρεσίας και του αρμόδιου οικονομικού έφορου για να ενημερωθεί για την περιουσιακή κατάσταση και τα εισοδήματα του οφειλέτη (ν 3869/2010 αρ 10 παρ3).

Ο πιστωτής έχει δικαίωμα να καταθέσει αίτηση για την έκπτωση του οφειλέτη από την ρύθμιση, αν ο οφειλέτης καθυστερεί την εκπλήρωση των υποχεώσεών του από την ρύθμιση οφειλών για χρονικό διάστημα μεγαλύτερο των τριών μηνών ή δυστροπεί επανειλημμένα στην τήρηση της ρύθμισης (ν 3869/2010 αρ11 παρ2 εδ1).
Η αίτηση πρέπει να κατατεθεί το αργότερο μέσα σε τέσσερις μήνες από την δημιουργία του λόγου έκπτωσης (ν 3869/2010 αρ11 παρ2 εδ1).
Η προθεσμία της κλήτευσης για την αίτηση είναι δεκαπέντε μέρες πριν την δικάσιμο της αίτησης (ν 3869/2010 αρ 11 παρ2 εδ2).

Ημέρα επικύρωσης
Αν δεν επέλθει συμβιβασμός και επικύρωσή του, ο Ειρηνοδίκης αποφασίζει κατά την ημέρα επικύρωσης κατόπιν αιτήματος του οφειλέτη ή του πιστωτή ή και αυτεπαγγέλτως την αναστολή των καταδιωκτικών μέτρων κατά του οφειλέτη, την διατήρηση της πραγματικής και νομικής κατάστασης της περιουσίας του, καθώς και την καταβολή μηνιαίων δόσεων μέχρι την έκδοση οριστικής απόφασης επί της αίτησης (ν 3869/2010 αρ5 παρ1 εδ1).
Οι καταβολές κατανέμονται συμμέτρως, αν πρόκειται για καταβολές του άρθρου 8 παρ2, ή σύμφωνα με τα προβλεπόμενα στο άρθρο 9 παράγραφος 2, εφόσον υφίσταται αίτημα εξαίρεσης εκποίησης των δικαιωμάτων στην κύρια κατοικία (ν 3869/2010 αρ5 παρ2 εδ1).

Και μετά την ημέρα επικύρωσης οι οφειλέτες και οι πιστωτές μπορούν να συμβιβάστουν, μέχρι την ημερομηνία συζήτησης της αίτησης, σε οποιοδήποτε στάδιο της διαδικασίας.
Για τον συνμβιβασμό αυτό εμφανίζονται ενώπιον του Ειρηνοδίκη, υποβάλλουν το σχέδιο και ζητούν την επικύρωσή του <cite>ν. 3869/2010 αρ7 παρ1 εδ1</cite>

Κύρια συζήτηση
Αν τα περιουσιακά στοιχεία του οφειλέτη δεν επαρκούν, το δικαστήριο ορίζει τις μηνιαίες δόσεις του οφειέτη προς τους δανειστές.
Οι δόσεις καταβάλλονται συμμέτρως στους δανειστές και διαρκούν από 3 έως 5 έτη.
Το ποσό ορίζεται κατά την κρίση του δικαστηρίου βάσει των εισοδημάτων του οφειλέτη, ιδίως εκείνα από την προσωπική του εργασία, την δυνατότητα συνεισφοράς της συζύγου, και σταθμίζοντάς τα με τις βιοτικές ανάγκες του ίδιου και των προστατευόμενων μελών της οικογέλειάς του (ν. 3869/2010 αρ8 παρ2 εδ1).
Το ποσό μπορεί να αναπροσαρμόζεται ανά διαστήματα, με βάση αντικειμενικό δείκτη αναφοράς, όπως ορίζει η απόφαση.
Αν το δικαστήριο ορίσει ποσό μικρού ύψους ή μηδενικό, μπορεί με την ίδια απόφαση να ορίσει νέα δικάσιμο για επαναπροσδιορισμό των μηνιαίων καταβολών, η οποία δεν πρέπει να είναι νωρίτερα από πέντε μήνες (ν3869/2010 αρ8 παρ5).
Η απόφαση που ορίζει μηνιαίες καταβολές είναι αμέσως εκτελεστή και δεν επιτρέπεται δικαστική αναστολή της (ν 3869/2010 αρ8 παρ6).
Με την απόφαση που ορίζει ποσό μηνιαίων καταβολών δεν επιδικάζεται δικαστική δαπάνη (ν 3869/2010 αρ8 παρ6 εδ2).

Προστασία κύριας κατοικίας
Αν υπάρχει ρευστοποιήσιμη περιουσία, το δικαστήριο μπορεί, κατά την κρίση του, να διατάξει την εκποίησή της για ικανοποίηση των πιστωτών.
Ο οφειλέτης μπορεί να υποβάλει στο δικαστήριο πρόταση εκκαθάρισης, ζητώντας να εξαιρεθεί από την εκποίηση ακίνητο που χρησιμεύει ως κύρια κατοικία του, είτε είναι βεβαρημένο με εμπράγματη ασφάλεια είτε όχι, αν η αξία του ακινήτου δεν υπερβαίνει το όριο αφορολόγητης απόκτησης πρώτης κατοικίας, προσαυξημένο κατά πενήντα τοις εκατό (ν. 3869/2010 αρ9 παρ2 εδ1).
Στην περίπτωση προστασίας της κύριας κατοικίας, το δικαστήριο ρυθμίζει την ικανοποίηση απαιτήσεων των πιστωτών σε συνολικό ποσό που μπορεί να ανέρχεται μέχρι και στο 80% της αντικειμενικής αξίας της κύριας κατοικίας (ν. 3869/2010 αρ9 παρ2 εδ2).
Αν ο οφειλέτης δεν τηρήσει τις υποχρεώσεις του, ο πιστωτής αποκτά το δικαίωμα να κινήσει αναγκαστική εκτέλεση εναντίον του και της μοναδικής του κατοικίας (ν3869/2010 αρ9 παρ2 εδ8).
Η μη τήρηση των υποχρεώσεων πρέπει να έχει διαρκέσει τουλάχιστον τέσσερις μηνιαίες δόσεις (ν 3869/2010 αρ9 παρ2 εδ9).

Περίοδος ρύθμισης
Αν κατά την περίοδο ρύθμισης ο οφειλέτης αποκτήσει περιουσία αιτία θανάτου, οφείλει να διαθέσει το μισό αυτής για να ικανοποιήσεις τους δανειστές.
Κατά την περίοδο ρύθμισης, ο οφειλέτης οφείλει να εργάζεται, ή να καταβάλλει εύλογη προσπάθεια για την εύρεση εργασίας.
Ο οφειλέτης πρέπει μέσα σε ένα μήνα από την μεταβολή εργοδότη, εργασίας ή κατοικίας να ενημερώσει την γραμματεία του δικαστηρίου.
Οφείλει να ενημερώσει την γραμματεία και αν μεταβλήθηκαν αξιόλογα τα εισοδήματά του ή τα περιουσιακά του στοιχεία (ν 3869/2010 αρ8 παρ3 εδ3).
Αν ο οφειλέτης καθυστερεί την εκπλήρωση των υποχρεώσεών του από την ρύθμιση οφειλών για χρονικό διάστημα μεγαλύτερο των τριών μηνών ή δυστροπεί επανειλημμένα στην τήρηση της ρύθμισης, το δικαστήριο διατάζει την έκπτωσή του από την ρύθμιση μετά από αίτηση θιγόμενου πιστωτή.

Περίοδος χάριτος
Η ρύθμιση μπορεί να περιλαμβάνει και περίοδο χάριτος (ν 3869/2010 αρ9 παρ2 εδ3).

Απαλλαγή υπολοίπου χρεών
Ο οφειλέτης απαλλάσσεται από τα υπόλοιπα χρέη του, αν καταβάλλει όπως ορίζει η απόφαση τις μηνιαίες δόσεις του (ν3869/2010 αρ11 παρ1).

Έκπτωση από την ρύθμιση των χρεών
Σε περίπτωση που δεν ευοδώσει η απαλλαγή από τις οφειλές, οι απαιτήσεις των πιστωτών επανέρχονται στο ύψος στο οποίο θα βρίσκονταν αν δεν είχε υποβληθεί η αίτηση για ρύθμιση (ν 3869/2010 αρ11 παρ3 εδ1).
Αν η αίτηση είχε γίνει αρχικά δεκτή, οι απαιτήσεις δεν ανατοκίζονται από την κοινοποίηση της αίτησης στους πιστωτές μέχρι την έκπτωση της ρύθμισης (ν 3869/2010 αρ11 παρ3 εδ2).
Τα ποσά που έχει ήδη καταβάλει ο οφειλέτης αφαιρούνται από τις οφειλές του(ν 3869/2010 αρ11 παρ3 εδ2).

Δικαιώματα εγγυητών
Τα δικαιώματα των πιστωτών έναντι συνοφειλετών ή εγγυητών του οφειλέτη, καθώς και τα δικαιώματα των εμπραγμάτως ασφαλισμένων πιστωτών επί του υπέγγυου αντικειμένου δεν θίγονται (ν 3869/2010 αρ12 εδ1).
Ο οφειλέτης απαλλάσσεται έναντι των εγγυητών, των εις ολόκληρον ή άλλων δικαιούχων σε αναγωγή (ν 3869/2010 αρ12 εδ2).

</main>

  <footer role="contentinfo"><small>© Greek Law</small></p></footer>
  <script async src="./javascripts/nav.js"></script>
</body>
</html>
