<html lang="el">
<head>
  <meta charset="utf-8">
  <title>Δικαστική συμπαράσταση</title>
  <meta name="description"      content="Κερδίστε την δίκη για την δικαστική συμπαράσταση, με ασπίδα τη νομολογία">
  <meta name="robots"           content="archive, follow, index, snippet">
  <meta name="viewport"         content="initial-scale = 1">
  <meta name="format-detection" content="telephone = no">
  <link rel ="stylesheet"       href   ="./stylesheets/greeklaw.css">
  <script                 async src    ="./javascripts/nav.js"></script>
</head>
<body>
  <header><a href="./index.html">Greek Law</a></header>
  <nav role="navigation"></nav>
<main role="main">
Η <h1 class="inlined">Δικαστική συμπαράσταση</h1> κυρήσσεται με δικαστική απόφαση.
<h2>Δικαίωμα να ζητήσουν δικαστική συμπαράσταση</h2>
Δικαίωμα να ζητήσουν την κήρυξη σε δικαστική συμπαράσταση έχουν, επί ψυχικής ή διανοητικής διαταραχής του καθ' ου, 
<ul><li>Ο ίδιος ο πάσχων,</li>
<li>Ο σύζυγος αυτού,</li>
<li>Οι γονείς του,</li>
<li>Τα τέκνα του,</li>
<li>Ο Εισαγγελέας Πρωτοδικών<cite> 447/2006 ΜΠρΧαν</cite>,</li>
<li>Το Δικαστήριο αυτεπαγγέλτως</li><cite> 816/2009 ΕφΑθ</cite>
</ul>
Στην περίπτωση που την αίτηση ασκήσει άτομο που δεν νομιμοποιείται ενεργητικά και ακολουθήσουν οι απαιτούμενες επιδόσεις, το δικαστήριο μπορεί, κατά την κρίση του, είτε να επιληφθεί της υπόθεσης αυτεπαγγέλτως<cite> 447/2006 ΜΠρΧαν</cite>, είτε να απορρίψει την αίτηση<cite> 49/2007 ΜΠρΜεσολ</cite>.
Το διαβιβαστικό έγγραφο του εισαγγελέα στο οποίο αναφέρεται ότι πληρούνται οι προϋποθέσεις για την δικαστική συμπαράσταση δεν αποτελεί αίτηση του Εισαγγελέα για θέση σε δικαστική συμπαράσταση, και αν θεωρηθεί ως τέτοια από την γραμματεία του Δικαστηρίου, το δικαστήριο οφείλει να απέχει της εκδίκασης της υπόθεσης<cite> 7405/2009 ΜΠρΑθ</cite>
Η αίτηση προς την Εισαγγελεία ατόμου που δεν νομιμοποιείται ενεργητικά για κήρυξη σε δικαστική συμπαράσταση, ακόμη και αν μεταβιβαστεί από την Εισαγγελία στο αρμόδιο δικαστήριο, είναι ανυπόστατη ως αίτηση κατά τους όρους του Κώδικα Πολιτικής Δικονομίας<cite> 7405/2009 ΜΠρΑθ</cite>.
Ο Εισαγγελέας Πρωτοδικών, αν ενεργεί για τον εαυτό του, καταθέτει αυτοτελή αίτηση στο δικαστήριο<cite> 227/2007 ΕφΠατρ</cite>, διαφορετικά μεταβιβάζει, με πράξη του, την αίτηση του μη δικαιούμενου στο αρμόδιο δικαστήριο<cite> 227/2007 ΕφΠατρ</cite>.
<h2>Διάδικοι στην δίκη</h2>
Διάδικοι στην δίκη για δικαστική συμπαράσταση γίνονται
<ul><li>Ο αιτών την θέση σε δικαστική συμπαράσταση</li>
<li>Όποιος κλητεύθηκε κατόπιν διαταγής του δικαστηρίου<cite> αρ.748 παρ.3 εδ.1 ΚΠολΔ</cite><cite> αρ.748 παρ.5 εδ.2 ΚΠολΔ</cite><cite> 227/2007 ΕφΠατρ</cite></li>
<li>Ο προσεπικαλούμενος από τον ήδη διάδικο ή αυτεπαγγέλτως από το δικαστήριο<cite> αρ.753 ΚΠολΔ</cite><cite> 227/2007 ΕφΠατρ</cite></li>
<li>Ο κύρια ή προσθέτως παρεμβαίνων<cite> 227/2007 ΕφΠατρ</cite></li>
<li>Ο τριτανακόπτων<cite> αρ.773 ΑΚ</cite><cite> αρ.583 επ. ΚΠολΔ</cite><cite> 227/2007 ΕφΠατρ</cite></li>
</ul>
Ο δικαστής που εισάγει αυτεπαγγέλτως την υπόθεση προς συζήτηση με πράξη του κοινοποιεί αντίγραφο της πράξης στον εισαγγελέα<cite> αρ.748 παρ.5 εδ.2 ΚΠολΔ</cite><cite> 1103/2005 ΑΠ</cite>.
Διάδικος στην δίκη περί δικαστικής συμπαράστασης που ανοίγει με την αυτεπάγγελτη ενέργεια του δικαστηρίου γίνεται, με μόνη την κλήτευσή του, και όποιος κλητεύθηκε από το δικαστήριο επειδή κατά την κρίση του δικαστηρίου είχε έννομο συμφέρον<cite> αρ.748 παρ.5 εδ.2 ΚΠολΔ</cite><cite> 1103/2005 ΑΠ</cite>.
<h2>Έφεση</h2>
Κατά της απόφασης που κηρύσσει κάποιον σε δικαστική συμπαράσταση δικαίωμα να ασκήσουν έφεση έχουν
<ul><li>Αν ο προς δικαστική συμπαράσταση πάσχει αποκλειστικά από σωματική αναπηρία, και η απόφαση απορρίψει την αίτησή του, έφεση και ανακοπή  ερημοδικίας δικαιούται να ασκήσει μόνο ο ίδιος <cite> αρ.803 παρ.1  εδ.2, εδ.3 ΚΠολΔ</cite><cite> αρ.1667 εδ.3 ΑΚ</cite></li>
<li>Αν ο προς δικαστική συμπαράσταση πασχει μόνο από ψυχική αναπηρία ή πάσχει και από ψυχική και από σωματική αναπηρία, έφεση και ανακοπή ερημοδικίας  μπορούν να ασκήσουν  όλα τα άτομα που έλαβαν μέρος στην διαδικασία,  σύμφωνα με τον νόμο<cite> αρ.803 παρ.1</cite><cite> αρ.1667 εδ.3 ΑΚ</cite>. Τα άτομα αυτά είναι
<ul><li>Ο αιτών την υποβολή σε δικαστική συμπαράσταση<cite> 6664/2009 ΜΠρ Αθ</cite></li>
<li>Ο εισαγγελέας πρωτοδικών της περιφέρειας του δικαστηρίου<cite> αρ.750 ΚΠολΔ</cite><cite> αρ.748 παρ.2 ΚΠολΔ</cite><cite> αρ.801 ΚΠολΔ</cite><cite> 10591/1996 Εφ Αθ</cite></li>
<li>Τα άτομα που  το δικαστήριο κλήτευσε να παρουσιαστούν στην συζήτηση<cite> αρ.748 παρ.3 ΚΠολΔ</cite><cite> 1103/2005 ΑΠ</cite><cite> 6664/2009 ΜΠρ Αθ</cite></li>
<li>Τα άτομα που προσεπικλήθηκαν είτε με πρωτοβουλία του διαδίκου είτε του δικαστηρίου<cite> αρ.753 ΚΠολΔ</cite><cite> 6664/2009 ΜΠρ Αθ</cite></li>
<li>Τα άτομα που έκαναν κύρια ή πρόσθετη παρέμβαση<cite> αρ.752 ΚΠολΔ</cite><cite> 6664/2009 ΜΠρ Αθ</cite></li>
<li>Τα άτομα που άσκησαν τριτανακοπή<cite> αρ.773 ΚΠολΔ</cite><cite> 6664/2009 ΜΠρ Αθ</cite></li>
<li>Οι καθολικοί διάδοχοι των ανωτέρω<cite> 6664/2009 ΜΠρ Αθ</cite></li></ul>
Η έφεση πρέπει να επιδίδεται στον Αρμόδιο Εισαγγελέα Εφετών<cite> αρ.748 παρ.2 ΚΠολΔ</cite><cite> αρ.760 ΚΠολΔ</cite><cite> 816/2009 ΕφΑθ</cite>
<h2>Προσωρινός δικαστικός συμπαραστάτης</h2>
Όλες οι επιδόσεις που αφορούν τον υπό δικαστική συμπαράσταση ή τον προς δικαστική συμπαράσταση πρέπει να γίνονται και στον προσωρινό δικαστικό συμπαραστάτη του, αν έχει οριστεί τέτοιος <cite> αρ.805 παρ.4 ΚΠολΔ</cite><cite> 5781/2009 Ειρ Αθ ΔΣΑΝΕΤ</cite>
<hr>Επί αίτησης που εισάγεται στο δικαστήριο αυτεπαγγέλτως, τα έξοδα τυχόν διαταχθείσας πραγματογνωμοσύνης βαρύνουν πάντα τον υπέρ ου η αίτηση <cite> <a href="http://www.gspa.gr/%287715895557352252%29/documents/%CE%B8%CE%B5%CE%BC%CE%B1%CF%84%CE%BF%CE%BB%CE%BF%CE%B3%CE%B9%CE%B1_%CE%B3%CE%BD%CF%89%CE%BC%CE%BF%CE%B4%CE%BF%CF%84%CE%B7%CF%83%CE%B5%CF%89%CE%BD_2006_2007.pdf" target="_blank"> 443/2006 ΓνΝΣΚ τμ.Δ</a></cite>
<h2>Επιδόσεις</h2>
Οι επιδόσεις προς τον δικαστικά συμπαραστατούμενο πρέπει να γίνονται και προς τον προσωρινό δικαστικό συμπαραστάτη, αν έχει διοριστεί τέτοιος<cite> αρ.805 παρ.4 ΚΠολΔ</cite>
<h2>Αίτηση παύσης ή αντικατάστασης δικαστικού συμπαραστάτη</h2>
Δικαίωμα να ζητήσουν την παύση ή αντικατάσταση του δικαστικού συμπαραστάτη έχουν 
<ul><li>Το Εποπτικό Συμβούλιο, ως όργανο</li>
<li>Το Δικαστήριο, αυτεπαγγέλτως</li><cite> 816/2009 ΕφΑθ</cite></ul>

Στις περιπτώσεις που απαιτείται συνεκτίμηση της έκθεσης της κοινωνικής υπηρεσίας, αν η έκθεση δεν κατατεθεί από την υπηρεσία, το δικαστήριο δικάζει χωρίς την έκθεση<cite> ν 2521/1997 αρ.19 παρ.5</cite>.
</main>

  <footer role="contentinfo"><small>© Greek Law</small></footer>
</body>
</html>
