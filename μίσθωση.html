<html lang="el">
<head>
  <meta charset="utf-8">
  <title>Μίσθωση</title>
  <meta name="description"      content="Κερδίστε την δίκη περί μίσθωσης, με ασπίδα τη νομολογία">
  <meta name="robots"           content="archive, follow, index, snippet">
  <meta name="viewport"         content="initial-scale = 1">
  <meta name="format-detection" content="telephone = no">
  <link rel ="stylesheet"       href   ="./stylesheets/greeklaw.css">
</head>
<body>
  <header><a href="./index.html">Greek Law</a></header>
  <nav role="navigation"></nav>
<main role="main">
Η <h1 class="inlined">Μίσθωση</h1> διακρίνεται, ανάλογα με το αντικείμενο και την συμφωνημένη χρήση του, σε μίσθωση πράγματος (κινητού ή ακινήτου), αγρομίσθωση και εμπορική μίσθωση.

Η εκποίηση του μισθίου, είτε αναγκαστική είτε συμβατική, έχει ως αποτέλεσμα την μεταβίβαση της μισθωτικής σχέσης <cite> 61/2003 Ειρ Κουφαλίων</cite>.

Το συμφωνητικό μίσθωσης ακινήτου πρέπει να καταχωρείται στην ΔΟΥ <cite> ν 3091/2002 αρ.7</cite>.

Σε διαταγή απόδοσης μισθίου ακυρότητα υπάρχει μόνο όταν η παράλειψη στοιχείων δημιουργεί δικονομική βλάβη (λχ στοιχεία αναγκαία για την άμυνα του οφειλέτη). Τέτοια ακυρότητα δεν υπάρχει όταν ο οφειλέτης γνωρίζει τον δανειστή και παραλείπεται στην αίτηση το πατρώνυμο ή ο τόπος κατοικίας του <cite> 1530/2002 ΠΠρ Βολ</cite>.
Για την μίσθωση που έχει συμφωνηθεί ότι θα υπάρχει αναπροσαρμογή του μισθώματος αλλά δεν έχει συμφωνηθεί συγκεκριμένα πόσο, επί αμφιβολίας το ορίζει το δικαστήριο<cite> 929/2001 ΑΠ</cite>

Η μίσθωση είναι υποσχετική δικαιοπραξία και δεν αποτελεί διάθεση κατά την έννοια του 958 ΚΠολΔ που απαγορεύει την διάθεση κατασχεμένου <cite> 66/2005 Ειρ Αθηνών</cite>.

<h2>Καταργημένες διατάξεις από 23-07-2013<cite> ν. 4172/2013 αρ.72 παρ.22 (ΦΕΚ 167Α/23-07-2013) όπως προστέθηκε με τον ν. 4223/2013 παρ.11 αρ.26</cite><cite> ν. 4172/2013 αρ.112</cite></h2>
Σε αγωγή έξωσης από μίσθωση ακινήτου (εμπορική ή μη), ο ν 2238/1994 αρ.81 παρ.3 ορίζει ότι "τα δικαστήρια απέχουν να δικάσουν αγωγή για έξωση μισθωτή ακινήτου, αν δεν προσκομιστεί πιστοποιητικό από το οποίο να προκύπτει ότι δηλώθηκαν τα μισθώματα του ακινήτου κατά την τελευταία διετία πριν από την εκδίκαση της υπόθεσης".
Το Δημόσιο εξαιρείται της συγκεκριμένης υποχρέωσης<cite> ν 2238/1994 αρ.103</cite><cite> 37451/2006 ΜΠρ Θεσσαλ</cite><cite> Ειρ Ροδ 15/2004</cite>)
Το πιστοποιητικό αυτό δεν χρειάζεται όταν η μίσθωση καταρτίστηκε κατά το τρέχον έτος της άσκησης της αγωγής<cite> 750/1991 Εφ Αθ</cite>.
Δύο απόψεις υπάρχουν περί της έννοιας της συγκεκριμένης "αποχής" των δικαστηρίων:
Κατά μια άποψη, η αποχή των δικαστηρίων δεν ισοδυναμεί με απαράδεκτο της συζήτησης <cite> 205/2006 ΑΠ</cite><cite> 1530/2002 ΠΠρ Βολ (διαταγή απόδοσης μισθίου)</cite>.
Κατά άλλη άποψη, η αποχή των δικαστηρίων ισοδυναμεί με απαράδεκτο της συζήτησης <cite> 643/2004 Εφ Πατρ</cite><cite> 621/2000 ΑΠ</cite>
Και οι δύο απόψεις συμφωνούν ότι αν προχωρήσει η συζήτηση, το πιστοποιητικό μπορεί να προσκομιστεί και ενώπιον του εφετείου, δεν καθιδρύεται δε λόγος αναίρεσης<cite> 643/2004 Εφ Πατρ</cite>.
Αντί του πιστοποιητικού μπορεί να προσκομιστεί επίσημο φωτοτυπικό αντίγραφο της φορολογικής δήλωσης του εκμισθωτή που να περιλαμβάνει τα μισθώματα<cite> 643/2004 Εφ Πατρ</cite>.
  
</main>

  <footer role="contentinfo"><small>© Greek Law</small></p></footer>
  <script async src="./javascripts/nav.js"></script>
</body>
</html>
