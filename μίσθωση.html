<html lang="el">
<head>
  <meta charset="utf-8">
  <title>Μίσθωση</title>
  <meta name="description"      content="Τεκμηριωμένες απαντήσεις για την μίσθωση">
  <meta name="robots"           content="archive, follow, index, snippet">
  <meta name="viewport"         content="initial-scale = 1">
  <meta name="format-detection" content="telephone = no">
  <link rel ="stylesheet"       href   ="./stylesheets/greeklaw.css">
</head>
<body>
  <header><a href="./index.html">Greek Law</a></header>
  <nav role="navigation"></nav>
<main role="main">
Η <h1 class="inlined">Μίσθωση</h1> διακρίνεται, ανάλογα με το αντικείμενο και την συμφωνημένη χρήση του, σε μίσθωση πράγματος (κινητού ή ακινήτου), αγρομίσθωση και εμπορική μίσθωση.

Η εκποίηση του μισθίου, είτε αναγκαστική είτε συμβατική, έχει ως αποτέλεσμα την μεταβίβαση της μισθωτικής σχέσης <cite> 61/2003 Ειρ Κουφαλίων</cite>.

Το συμφωνητικό μίσθωσης ακινήτου πρέπει να καταχωρείται στην ΔΟΥ <cite> ν 3091/2002 αρ7</cite>.
Σε αγωγή έξωσης από μίσθωση ακινήτου (εμπορική ή μη), ο ν 2238/1994 άρ 81 παρ 3 ορίζει ότι "τα δικαστήρια απέχουν να δικάσουν αγωγή για έξωση μισθωτή ακινήτου, αν δεν προσκομιστεί πιστοποιητικό από το οποίο να προκύπτει ότι δηλώθηκαν τα μισθώματα του ακινήτου κατά την τελευταία διετία πριν από την εκδίκαση της υπόθεσης".
Η διάταξη αυτή είναι φορολογικής φύσεως και υπάρχει προς διασφάλιση του φορολογικού συμφέρονοντος του Δημοσίου, και όχι προς συμφέρον των διαδίκων (γι' αυτό και δεν απαιτείται όταν ενάγων είναι το Δημόσιο<cite> ν 2238/1994 αρ81 παρ1 - 4, Ειρ Ροδ 15/2004</cite>)
Το πιστοποιητικό αυτό δεν χρειάζεται όταν η μίσθωση καταρτίστηκε κατά το τρέχον έτος της άσκησης της αγωγής<cite> 750/1991 Εφ Αθ</cite>.
Δύο απόψεις υπάρχουν περί της έννοιας της συγκεκριμένης "αποχής" των δικαστηρίων:
Κατά μια άποψη, εδώ δεν ιδρύεται πρόσθετος λόγος απαραδέκτου <cite> ΑΠ 205/2006</cite><cite> ΠΠρ Βολ 1530/2002 (διαταγή απόδοσης μισθίου)</cite>.
Κατά άλλη άποψη η συζήτηση πρέπει να κηρυχθεί απαράδεκτη <cite> Εφ Πατρ 643/2004</cite><cite> ΑΠ 621/2000 </cite>
Και οι δύο απόψεις συμφωνούν ότι αν προχωρήσει η συζήτηση, το πιστοποιητικό μπορεί να προσκομιστεί και ενώπιον του εφετείου, δεν καθιδρύεται δε λόγος αναίρεσης <cite> Εφ Πατρ 643/2004</cite>.
Αντί του πιστοποιητικού μπορεί να προσκομιστεί επίσημο φωτοτυπικό αντίγραφο της φορολογικής δήλωσης του εκμισθωτή που να περιλαμβάνει τα μισθώματα <cite> Εφ Πατρ 643/2004</cite>.
Σε διαταγή απόδοσης μισθίου ακυρότητα υπάρχει μόνο όταν η παράλειψη στοιχείων δημιουργεί δικονομική βλάβη (λχ στοιχεία αναγκαία για την άμυνα του οφειλέτη). Τέτοια ακυρότητα δεν υπάρχει όταν ο οφειλέτης γνωρίζει τον δανειστή και παραλείπεται στην αίτηση το πατρώνυμο ή ο τόπος κατοικίας του <cite> ΠΠρ Βολ 1530/2002</cite>.
Για την μίσθωση που έχει συμφωνηθεί ότι θα υπάρχει αναπροσαρμογή του μισθώματος αλλά δεν έχει συμφωνηθεί συγκεκριμένα πόσο, επί αμφιβολίας το ορίζει το δικαστήριο<cite> 929/2001 ΑΠ</cite>

Η μίσθωση είναι υποσχετική δικαιοπραξία και δεν αποτελεί διάθεση κατά την έννοια του 958 ΚΠολΔ που απαγορεύει την διάθεση κατασχεμένου <cite> 66/2005 Ειρ Αθηνών</cite>.
</main>

  <footer role="contentinfo"><small>© Greek Law</small></p></footer>
  <script async src="./javascripts/nav.js"></script>
</body>
</html>
