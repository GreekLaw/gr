<!doctype html>
<html lang="el">
<head>
  <meta charset="utf-8">
  <title>Αδικαιολόγητος πλουτισμός</title>
  <meta name="description"      content="Κερδίστε τη δίκη για τον αδικαιολόγητο πλουτισμό, με ασπίδα τη νομολογία">
  <meta name="robots"           content="archive, follow, index, snippet">
  <meta name="viewport"         content="initial-scale = 1">
  <meta name="format-detection" content="telephone = no">
  <link rel="stylesheet"        href="./stylesheets/greeklaw.css">
  <script async                 src="./javascripts/nav.js"></script>
</head>

<body>
<header><a href="./">Greek Law</a></header>
<nav role="navigation"></nav>
<main role="main">
<h1>Αδικαιολόγητος πλουτισμός</h1>
Αν κάποιος γίνει πλουσιότερος χωρίς νόμιμη αιτία από την περιουσία ή με ζημία άλλου, έχει υποχρέωση να αποδώσει την ωφέλεια<cite> άρ.904 ΑΚ</cite>.

Αν ο πλουτισμός δεν καλύπτεται από έγκυρη βούληση του ζημιωθέντος, ο πλουτισμός είναι αδικαιολόγητος<cite> ΑΠ 1627/2010</cite>.

Αν ο πλουτισμός επέρχεται κατ' εξαίρεση της βούλησης του νομοθέτη, η οποία συνάγεται σαφώς από συγκεκριμένες διατάξεις ή και από το γενικότερο πνεύμα του νόμου, όπως επί αποσβεστικής προθεσμίας ή παραγραφής, ο πλουτισμός είναι αδικαιολόγητος<cite> ΑΠ 1627/2010</cite>.

Αν ο πλουτισμός επέρχεται ως αντάλλαγμα που παρέχει ο λήπτης του πλουτισμού, δηλαδή αποτελεί οικονομική θυσία του λήπτη έναντι του αποκτώμενου πλουτισμού, ισάξια με τον πλουτισμό, τότε ο πλουτισμός δεν είναι αδικαιολόγητος<cite> ΑΠ 1627/2010</cite>.

Ως πλουτισμός νοείται κάθε βελτίωση της περιουσιακής κατάστασης του εναγομένου, δηλαδή είτε θετική επαύξηση της περιουσίας του είτε αποθετική, με αποφυγή ελάττωσης της περιουσίας του<cite> ΑΠ 12/2013</cite>.

Θα <a class="ad" href="https://epidiko.gr/?ΑΚ-αδικαιολόγητος-πλουτισμός" target="_blank">συμβουλευτείτε τον ΑΚ</a>;

<h2>Στοιχεία αγωγής αδικαιολόγητου πλουτισμού</h2>
Η αξίωση βάσει αδικαιολόγητου πλουτισμού ασκείται όταν δεν συντρέχουν οι προϋποθέσεις για τη θεμελίωση αξίωσης από σύμβαση ή αδικοπραξία<cite> ΑΠ 28/2010</cite>, γιατί διαφορετικά υπάρχει νόμιμη αιτία<cite> ΑΠ 28/2010</cite>.

Στοιχεία απαραίτητα για το ορισμένο αγωγής αδικαιολογήτου πλουτισμού είναι:<ul>
<li>1) ο πλουτισμός του υπόχρεου<cite> ΑΠ 1316/2011</cite>,</li>
<li>2) η επέλευση του πλουτισμού από την περιουσία ή με ζημία του άλλου<cite> ΑΠ 1316/2011</cite>,</li>
<li>3) αιτιώδης συνάφεια μεταξύ πλουτισμού και ζημίας<cite> ΑΠ 1316/2011</cite>, έτσι ώστε το ένα να αποτελεί την αιτία του άλλου<cite> ΑΠ 1627/2010</cite>, και</li>
<li>4) έλλειψη νόμιμης αιτίας<cite> ΑΠ 1316/2011</cite>.</li></ul>

Αν η κύρια βάση της αγωγής είναι ο αδικαιολόγητος πλουτισμός, και η αγωγή αφορά σε πλουτισμό του εναγομένου από άκυρη σύμβαση, στοιχεία της αγωγής αποτελούν και<ul>
<li>η ακυρότητα της σύμβασης, και</li>
<li>τα περιστατικά που συνεπάγονται την ακυρότητα της σύμβασης<cite> ΑΠ Ολομέλεια 22/2003</cite><cite> ΑΠ 990/2012</cite>.</li></ul>

Αν η κύρια βάση της αγωγής είναι η σύμβαση, και ο αδικαιολόγητος πλουτισμός προβάλλεται ως επικουρική βάση της αγωγής για την περίπτωση που η σύμβαση κριθεί άκυρη, τότε ως στοιχείο της αγωγής απαιτείται η ακυρότητα της σύμβασης, χωρίς να απαιτείται και η προβολή των περιστατικών που συνεπάγονται την ακυρότητα της σύμβασης<cite> ΑΠ Ολομέλεια 22/2003</cite>.

Αν η κύρια βάση της αγωγής είναι η αδικοπραξία, και ο αδικαιολόγητος πλουτισμός προβάλλεται ως επικουρική βάση της αγωγής, στοιχείο της αγωγής ως προς την βάση του αδικαιολογήτου πλουτισμού είναι η ωφέλεια που αποκόμισε ο εναγόμενος από την αδικοπραξία<cite> ΑΠ 28/2010</cite>.

Αν η κύρια βάση της αγωγής είναι η αδικοπραξία, και ο αδικαιολόγητος πλουτισμός προβάλλεται ως επικουρική βάση της αγωγής, και ο εναγόμενος προτείνει ένσταση αποσβεστική της αδικοπραξίας, και η ένσταση γίνει δεκτή, τότε θα ενεργοποιηθεί η επικουρική αγωγική αξίωση για την ωφέλεια του αδικοπραγήσαντα και το δικαστήριο θα εξετάσει το βάσιμο της αξίωσης<cite> ΑΠ 28/2010</cite>.

Ο ισχυρισμός ότι ο πλουτισμός σώζεται δεν αποτελεί στοιχείο της θεμελίωσης αδικαιολόγητου πλουτισμού, αλλά ένσταση του εναγομένου<cite> ΑΠ Ολομέλεια 294/1981</cite><cite> ΑΠ 1316/2011</cite>.

Στο άρ.904 εδ.2 ΑΚ αναφέρονται ενδεικτικά ορισμένες ειδικές απαιτήσεις αδικαιολογήτου πλουτισμού, με τη μορφή παραλλαγών της γενικής απαίτησης αδικαιολογήτου πλουτισμού<cite> ΑΠ 305/2009</cite><cite> άρ.904 εδ.2 ΑΚ</cite>.
Οι ειδικές αυτές απαιτήσεις είναι<ul>
<li>η απαίτηση από αχρεώστητη παροχή<cite> ΑΠ 305/2009</cite><cite> άρ.904 εδ.2 ΑΚ</cite>, και</li>
<li>η απαίτηση για αιτία που δεν επακολούθησε<cite> άρ.904 εδ.2 ΑΚ</cite>, και</li>
<li>η απαίτηση για λήξασα αιτία<cite> ΑΠ 305/2009</cite><cite> άρ.904 εδ.2 ΑΚ</cite>, και</li>
<li>η απαίτηση για παράνομη αιτία<cite> άρ.904 εδ.2 ΑΚ</cite>, και</li>
<li>η απαίτηση για ανήθικη αιτία<cite> άρ.904 εδ.2 ΑΚ</cite>.</li></ul>
Η ενδεικτική αυτή αναφορά ειδικών απαιτήσεων έχει σημασία μόνο για τα όρια εφαρμογής των ειδικών διατάξεων των άρ.905 έως 907 ΑΚ, του άρ. 911 ΑΚ και άρ.912 ΑΚ<cite> ΑΠ 305/2009</cite>.

<h2>Απαίτηση από παροχή αχρεωστήτου</h2>
Απαίτηση παροχής αχρεωστήτου είναι η απαίτηση του ζημιουμένου κατά του λήπτη προς ανάληψη του πλουτισμού του που επήλθε συνεπεία αχρεωστήτου παροχής<cite> ΑΠ 305/2009</cite>.
Για την στοιχειοθέτηση απαίτησης παροχής αχρεωστήτου απαιτείται ανυπαρξία υποχρέωσης για την εκπλήρωση της οποίας έγινε η παροχή του ζημιουμένου προς τον λήπτη, καθώς και άγνοια της ανυπαρξίας αυτής εκ μέρους του ζημιουμένου<cite> ΑΠ 305/2009</cite>.

Ο αποκλεισμός της απαίτησης αχρεωστήτου κατ' άρ.905 εδ.1 ΑΚ δεν ισχύει στην περίπτωση της ανυπαρξίας της βούλησης ελευθεριότητας, όπως συμβαίνει και όταν ο δότης υποχρεώθηκε να προβεί στην καταβολή για την αποφυγή αναγκαστικής εκτέλεσης κατ' αυτού<cite> ΑΠ 305/2009</cite><cite> άρ.904 εδ.2 ΑΚ</cite><cite> άρ.905 εδ.1 ΑΚ</cite>.

<h2>Αδικαιολόγητος πλουτισμός και παραγραφή απαίτησης</h2>
Αν η απαίτηση παραγραφεί, δεν χωρεί αγωγή αδικαιολογήτου πλουτισμού, γιατί ο πλουτισμός που απομένει στον οφειλέτη είναι νόμιμος<cite> ΑΠ 93/1996</cite><cite> ΑΠ 54/1965</cite>.

Αν η κύρια απαίτηση παραγράφηκε, και ο νόμος προβλέπει ρητώς αξίωση από αδικαιολόγητο πλουτισμό σε περίπτωση παραγραφής της κύριας απαίτησης, η αγωγή αδικαιολογήτου πλουτισμού είναι νόμω βάσιμη και μετά την παραγραφή της κύριας απαίτησης.

Ρητή πρόβλεψη για αξίωση αδικαιολογήτου πλουτισμού μετά την παραγραφή της κύριας απαίτησης υπάρχει στην απαίτηση από επιταγή.
Ρητή πρόβλεψη για αξίωση αδικαιολογήτου πλουτισμού μετά την παραγραφή της κύριας απαίτησης υπάρχει στην απαίτηση αποζημίωσης από αδικοπραξία για ό,τι περιήλθε στον πλουτίσαντα<cite> άρ.938 ΑΚ</cite><cite> ΑΠ 368/2012</cite>.

Ως περιελθόν, για αξίωση αδικαιολογήτου πλουτισμού από παραγεγραμμένη απαίτηση αδικοπραξίας, νοείται ό,τι περιήλθε στον αδικοπραξήσαντα από την τέλεση της αδικοπραξίας και ό,τι αυτός ωφελήθηκε εξ' αυτής, και όχι ό,τι αυτός ωφελήθηκε συνεπεία της επελθούσας παραγραφής, καθώς αυτή αποτελεί νόμιμη αιτία πλουτισμού<cite> ΑΠ 368/2012</cite>.

<h2>Σε υπαναχώρηση από πώληση</h2>
Σε περίπτωση υπαναχώρησης από πώληση, το καταβληθέν τίμημα μπορεί να αναζητηθει κατά τις διατάξεις του αδικαιολογήτου πλουτισμού.
Η τοκοφορία του ως άνω ποσού ξεκινά όχι από την καταβολή του ποσού αλλά από τότε που ο οφειλέτης έμαθε για την υπαναχώρηση<cite> 265/1994 Πολ.Πρ.Σερρών</cite><cite> 1241/1990 Εφ.Θεσσαλονίκης</cite>.

<h2>Αδικαιολόγητος πλουτισμός μετά από παραγραφή αγωγών προστασίας της νομής</h2>
Αν με την αγωγή ζητείται η απόδοση της νομής μετά την παραγραφή των αξιώσεων των ένδικων βοηθημάτων από τα άρ.987 και 989 του ΑΚ, για να είναι νόμιμη η αγωγή κατά τον αδικαιολόγητο πλουτισμό απαιτείται<ul>
<li>η ύπαρξη της νομής του ενάγοντα κατά τον χρόνο της απώλειάς της γι' αυτόν<cite> ΑΠ 632/2006 σκέψ.V</cite>, και</li>
<li>η κατάληψη και κατοχή του επίδικου ακινήτου από τον εναγόμενο, ο οποίος έτσι έγινε αδικαιολόγητα πλουσιότερος<cite> ΑΠ 632/2006 σκέψ.V</cite>.</li></ul>

Αίτημα της αγωγής είναι<ul>
<li>η αποβολή του εναγομένου, ο οποίος εξακολουθεί να βρίσκεται στη νομή του ακινήτου κατά τον χρόνο της επίδοσης της αγωγής,<cite> ΑΠ 632/2006 σκέψ.V</cite> και</li>
<li>η απόδοση της νομής στον ενάγοντα<cite> ΑΠ 632/2006 σκέψ.V</cite>.</li></ul>

Η αγωγή αυτή δεν αποτελεί ένδικο βοήθημα προστασίας της νομής, αλλά είναι ενοχική προς απόδοση του πλουτισμού<cite> ΑΠ 632/2006 σκέψ.V</cite>.

Η αγωγή αυτή είναι επιβοηθητικής φύσης και γι' αυτό μπορεί να ασκηθεί μόνο αν λείπουν οι προϋποθέσεις αγωγής από σύμβαση ή αδικοπραξία ή άλλη παρόμοια αιτία, υπό την προϋπόθεση όμως ότι εκείνη θεμελιώνεται επί των ίδιων πραγματικών περιστατικών, στα οποία στηρίζεται αυτή η αγωγή από σύμβαση ή αδικοπραξία (ουσιαστική επικουρικότητα)<cite> ΑΠ 632/2006 σκέψ.V</cite>.

Η νομή δεν είναι μόνο φυσική εξουσία επί του πράγματος (κατοχή), όποιου την απέκτησε, αλλά αποτελεί και περιουσιακό στοιχείο που προσπορίζει ωφέλεια στον αποκτώντα, όπως ωφέλεια δυνατότητας απόκτησης της οικείας κυριότητας με χρησικτησία<cite> ΑΠ 632/2006 σκέψ.IV</cite>.
Αν παραγραφούν τα ένδικα βοηθήματα για την προστασία της νομής (ως εξουσίας) με την παρέλευση έτους από την διατάραξη ή την αποβολή, η ωφέλεια από την ενιαύσια παραγραφή είναι δικαιολογημένη, αλλά η ωφέλεια από την νομή του πράγματος, η οποία αποτελεί πλουτισμό ανεξάρτητο από την παραγραφή, είναι αδικαιολόγητη<cite> ΑΠ 632/2006 σκέψ.IV</cite>.

<h2>Χρονικό σημείο επέλευσης του αδικαιολόγητου πλουτισμού</h2>
Επί αγωγής αδικαιολόγητου πλουτισμού, κρίσιμο χρονικό σημείο για τον υπολογισμό της αξίας του πλουτισμού είναι ο χρόνος κατά τον οποίο περιήλθε ο πλουτισμός στον λήπτη<cite> 23/2013 Πολ.Πρ.Ρόδου</cite><cite> 11/1999 Πολ.Πρ.Λασιθίου</cite>, όχι ο χρόνος επίδοσης της αγωγής ή συζήτησής της<cite> ΑΠ 600/1986</cite><cite> 23/2013 Πολ.Πρ.Ρόδου</cite>.

Αν μεταξύ του χρόνου περιέλευσης του πλουτισμού και του χρόνου άσκησης της αγωγής επήλθε διάστημα τέτοιο ώστε να μειώθηκε η αξία του νομίσματος, ο δικαιούχος, αναφέροντας τα κρίσιμα πραγματικά περιστατικά στην αγωγή του, μπορεί να αιτηθεί την αξία που είχε ο πλουτισμός, κατά την αξία του νομίσματος κατά τον χρόνο περιέλευσης του πλουτισμού, υπολογιζόμενο με την αντίστοιχη αξία του νομίσματος κατά την άσκηση της αγωγής<cite> 11/1999 Πολ.Πρ.Λασιθίου</cite>.

<h2>Σε εργάτες - υπαλλήλους</h2>
Οι εργάτες ή υπάλληλοι που έχουν άκυρη σύμβαση εργασίας δικαιούνται<ul>
<li>τους δεδουλευμένες μισθούς / αποδοχές τους βάσει αδικαιολογήτου πλουτισμού<cite> 8537/2003 Εφ.Αθηνών</cite>,
<li>τα επιδόματα εορτών, επιδόματα αδείας και αποδοχές αδείας εκ του νόμου<cite> ΑΠ 389/1998</cite><cite> 8537/2003 Εφ.Αθηνών</cite>.</li></ul>
Αν η σχετική αγωγή αναφέρει ως βάση για τα κονδύλια αυτά μόνο τον αδικαιολόγητο πλουτισμό, η αγωγή είναι νόμω αβάσιμη ως προς τα σχετικά κονδύλια, γιατί υφίσταται νόμιμη βάση πέραν του αδικαιολόγητου πλουτισμού.
</main>
  <footer role="contentinfo"><small>© Greek Law</small></footer>
</body>
</html>
