<html lang="el">
<head>
  <meta charset="utf-8">
  <title>Αδικαιολόγητος πλουτισμός</title>
  <meta name="description"      content="Κερδίστε τη δίκη για τον αδικαιολόγητο πλουτισμό, με ασπίδα τη νομολογία">
  <meta name="robots"           content="archive, follow, index, snippet">
  <meta name="viewport"         content="initial-scale = 1">
  <meta name="format-detection" content="telephone = no">
  <link rel="stylesheet"        href="./stylesheets/greeklaw.css">
  <script async                 src="./javascripts/nav.js"></script>
</head>

<body>
<header><a href="./">Greek Law</a></header>
<nav role="navigation"></nav>
<main role="main">
<h1>Αδικαιολόγητος πλουτισμός</h1>
<h2>Στοιχεία αγωγής αδικαιολόγητου πλουτισμού</h2>
<ul>Η αγωγή αδικαιολόγητου πλουτισμού πρέπει να αναφέρει:
<li>1) Ότι ο υπόχρεος πλούτισε<cite> 556/2009 ΑΠ</cite>,</li>
<li>2) Ότι ο υπόχρεος πλούτισε από την περιουσία ή με ζημία του άλλου<cite> 556/2009 ΑΠ</cite>,</li>
<li>3) Ότι υπάρχει αιτιώδης συνάφεια μεταξύ πλουτισμού και ζημίας<cite> 556/2009 ΑΠ</cite>,</li>
<li>4) Αν ο αδικαιολόγητος πλουτισμός προήλθε από σύμβαση, ότι η σύμβαση είναι άκυρη, (Ο χαρακτηρισμός της σύμβασης ως άκυρης μπορεί να προβληθεί και επικουρικά, όταν ο αδικαιολόγητος πλουτισμός προβάλλεται ως επικουρική βάση της αγωγής)<cite> 22/2003 ΑΠ Ολομ<cite></cite> 23/2003 ΑΠ Ολομ</cite>.</li>
Αν ο αδικαιολόγητος πλουτισμός προβάλλεται ως επικουρική βάση της αγωγής, δεν απαιτείται να αναφέρεται η αιτία της ακυρότητας της σύμβασης<cite> 22/2003 ΑΠ Ολομ<cite></cite> 23/2003 ΑΠ Ολομ</cite>.
Αν ο αδικαιολόγητος πλουτισμός προβάλλεται ως κύρια βάση της αγωγής, πρέπει να αναφέρονται τα περιστατικά που οδηγούν στην ακυρότητα της σύμβασης και καθιστούν μη νόμιμη την αιτία του πλουτισμού<cite> 990/2012 ΑΠ</cite><cite> 4279/2007 Εφ.Αθηνών</cite>.</ul>
Η έλλειψη νόμιμης αιτίας δεν αποτελεί στοιχείο της θεμελίωσης αδικαιολόγητου πλουτισμού, αλλά ένσταση του εναγομένου<cite> 556/2009 ΑΠ</cite>.

<h2>Απόρριψη επί παραγεγγραμμένης έγκυρης απαίτησης</h2>
Σε περίπτωση που απαίτηση παραγραφεί, ο πλουτισμός που απομένει στον οφειλέτη είναι νόμιμος, άρα δεν χωρεί αγωγή αδικαιολόγητου πλουτισμού<cite> 93/1996 ΑΠ</cite><cite> 54/1965 ΑΠ</cite>.
Αν ο νόμος προβλέπει ειδικά αγωγή αδικαιολόγητου πλουτισμού σε περίπτωση παραγραφής απαίτησης (πχ επί παραγραφής επιταγής), η αγωγή αδικαιολόγητου πλουτισμού είναι βάσιμη και διέπεται από τις σχετικές διατάξεις του ειδικότερου νόμου (πχ παραγραφή στην πενταετία για παραγεγραμμένη απαίτηση από επιταγή).

<h2>Σε υπαναχώρηση από πώληση</h2>
Σε περίπτωση υπαναχώρησης από πώληση, το καταβληθέν τίμημα μπορεί να αναζητηθει κατά τις διατάξεις του αδικαιολογήτου πλουτισμού. Η τοκοφορία του ως άνω ποσού ξεκινά όχι από την καταβολή του ποσού αλλά από τότε που ο οφειλέτης έμαθε για την υπαναχώρηση<cite> 265/1994 ΠΠρ Σερ</cite><cite> 1241/1990 Εφ.Θεσσαλονίκης</cite>.

<h2>Χρονικό σημείο επέλευσης του αδικαιολόγητου πλουτισμού</h2>
Επί αγωγής αδικαιολόγητου πλουτισμού, κρίσιμο χρονικό σημείο για τον υπολογισμό της αξίας του πλουτισμού είναι ο χρόνος κατά τον οποίο περιήλθε ο πλουτισμός στον λήπτη<cite>23/2013 Πολ.Πρ.Ρόδου</cite><cite> 11/1999 Πολ.Πρ.Λασιθίου</cite>, όχι ο χρόνος επίδοσης της αγωγής ή συζήτησής της<cite>23/2013 Πολ.Πρ.Ρόδου</cite><cite> 600/1986 ΑΠ</cite>.
Αν μεταξύ του χρόνου περιέλευσης του πλουτισμού και του χρόνου άσκησης της αγωγής επήλθε διάστημα τέτοιο ώστε να μειώθηκε η αξία του νομίσματος, ο δικαιούχος, αναφέροντας τα κρίσιμα πραγματικά περιστατικά στην αγωγή του, μπορεί να αιτηθεί την αξία που είχε ο πλουτισμός, κατά την αξία του νομίσματος κατά τον χρόνο περιέλευσης του πλουτισμού, υπολογιζόμενο με την αντίστοιχη αξία του νομίσματος κατά την άσκηση της αγωγής<cite> 11/1999 Πολ.Πρ.Λασιθίου</cite>.

<h2>Σε εργάτες - υπαλλήλους</h2>
<ul>Οι εργάτες ή υπάλληλοι που έχουν άκυρη σύμβαση εργασίας δικαιούνται
<li>τους δεδουλευμένες μισθούς / αποδοχές τους βάσει αδικαιολογήτου πλουτισμού<cite> 8537/2003 Εφ.Αθηνών</cite>,
<li>τα επιδόματα εορτών, επιδόματα αδείας και αποδοχές αδείας εκ του νόμου<cite> 389/1998 ΑΠ</cite><cite> 8537/2003 Εφ.Αθηνών</cite>. Αν η σχετική αγωγή αναφέρει ως βάση για τα κονδύλια αυτά μόνο τον αδικαιολόγητο πλουτισμό, θα απορριφθεί ως νόμω αβάσιμη, γιατί υφίσταται νόμιμη βάση πέραν του αδικαιολόγητου πλουτισμού.</li>
</main>
  <footer role="contentinfo"><small>© Greek Law</small></footer>
</body>
</html>
