<html lang="el">
<head>
  <meta charset="utf-8">
  <title>Αδικαιολόγητος πλουτισμός</title>
  <meta name="description"      content="Τεκμηριωμένες απαντήσεις για τον αδικαιολόγητο πλουτισμό">
  <meta name="robots"           content="archive, follow, index, snippet">
  <meta name="viewport"         content="initial-scale = 1">
  <meta name="format-detection" content="telephone = no">
  <link rel ="stylesheet"       href   ="./stylesheets/greeklaw.css">
</head>

<body>
<header><a href="./index.html">Greek Law</a></header>
<nav role="navigation"></nav>

<main role="main">
<h1>Αδικαιολόγητος πλουτισμός</h1>
<h2>Στοιχεία αγωγής αδικαιολόγητου πλουτισμού</h2>
<ol>Η αγωγή αδικαιολόγητου πλουτισμού πρέπει να αναφέρει:<li></li>
<li>1) Ότι ο υπόχρεος πλούτισε<cite> 556/2009 ΑΠ</cite>,</li>
<li>2) Ότι ο υπόχρεος πλούτισε από την περιουσία ή με ζημία του άλλου<cite> 556/2009 ΑΠ</cite>,</li>
<li>3) Ότι υπάρχει αιτιώδης συνάφεια μεταξύ πλουτισμού και ζημίας<cite> 556/2009 ΑΠ</cite>,</li>
<li>4) Αν ο αδικαιολόγητος πλουτισμός προβάλλεται ως επικουρική βάση, ότι η σύμβαση είναι άκυρη, χωρίς να απαιτείται να αναφέρεται η αιτία της ακυρότητας<cite> 22/2003 Ολ. ΑΠ<cite></cite> 23/2003 Ολ. ΑΠ</cite>.</li>
Αν ο αδικαιολόγητος πλουτισμός προβάλλεται ως κύρια βάση της αγωγής, πρέπει να αναφέρονται τα περιστατικά που οδηγούν στην ακυρότητα της σύμβασης και καθιστούν μη νόμιμη την αιτία του πλουτισμού<cite> 990/2012 ΑΠ</cite><cite> Εφ Αθ 4279/2007</cite>.</ol>
Η έλλειψη νόμιμης αιτίας δεν αποτελεί στοιχείο της θεμελίωσης αδικαιολόγητου πλουτισμού, αλλά ένσταση του εναγομένου<cite> 556/2009 ΑΠ</cite>.
<h2>Απόρριψη επί παραγεγγραμμένης έγκυρης απαίτησης</h2>
Σε περίπτωση που απαίτηση παραγραφεί, ο πλουτισμός που απομένει στον οφειλέτη είναι νόμιμος, άρα δεν χωρεί αγωγή αδικαιολόγητου πλουτισμού<cite> ΑΠ 93/1996</cite><cite> ΑΠ 54/1965</cite>.
Αν ο νόμος προβλέπει ειδικά αγωγή αδικαιολόγητου πλουτισμού σε περίπτωση παραγραφής απαίτησης (πχ επί παραγραφής επιταγής), η αγωγή αδικαιολόγητου πλουτισμού είναι βάσιμη.

<h2>Σε υπαναχώρηση από πώληση</h2>
Σε περίπτωση υπαναχώρησης από πώληση, το καταβληθέν τίμημα μπορεί να αναζητηθει κατά τις διατάξεις του αδικαιολογήτου πλουτισμού. Η τοκοφορία του ως άνω ποσού ξεκινά όχι από την καταβολή του ποσού αλλά από τότε που ο οφειλέτης έμαθε για την υπαναχώρηση<cite> ΠΠρ Σερ 265/1994</cite><cite> Εφ Θεσσαλ 1241/1990</cite>.
<h2>Σε εργάτες - υπαλλήλους</h2>
<ul>Οι εργάτες ή υπάλληλοι που έχουν άκυρη σύμβαση εργασίας δικαιούνται
<li>τους δεδουλευμένες μισθούς / αποδοχές τους βάσει αδικαιολογήτου πλουτισμού<cite> 8537/2003 Εφ Αθ</cite>,
<li>τα επιδόματα εορτών, επιδόματα αδείας και αποδοχές αδείας εκ του νόμου<cite> 389/1998 ΑΠ</cite><cite> 8537/2003 Εφ Αθ</cite>. Αν η σχετική αγωγή αναφέρει ως βάση για τα κονδύλια αυτά μόνο τον αδικαιολόγητο πλουτισμό, θα απορριφθεί ως νόμω αβάσιμη, γιατί υφίσταται νόμιμη βάση πέραν του αδικαιολόγητου πλουτισμού.</li></main>
<footer role="contentinfo"><small>© Greek Law</small></p></footer>
<script async src="./javascripts/nav.js"></script>
</body>
</html>
