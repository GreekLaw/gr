Στον νόμο για τα <h1>Υπερχρεωμένων νοικοκυριά</h1> μπορούν να υπαχθούν
1)Φυσικό πρόσωπο που δεν έχει πτωχευτική ικανότητα και που (ν. 3869/2010 αρ1 παρ1)
2) Δεν έχει περιέλθει σε πτωχευτική ικανότητα (ν. 3869/2010 αρ1 παρ1), και
3) Έχουν περιέλθει σε μόνιμη αδυναμία πληρωμής ληξιπρόθεσμων χρηματικών ποσών, χωρίς δόλο του (ν. 3869/2010 αρ1 παρ1).

Η πορεία της αίτησης έχει ως εξής:
1) Ο οφειλέτης καταθέτει την αίτηση στο αρμόδιο δικαστήριο.
Από την ίδια ημέρα ο οφειλέτης αρχίζει τις καταβολές που ορίζει με την αίτησή του (ν. 3869/2010 αρ4 παρ3 εδ.6).
Από την ημέρα αυτή μέχρι την ημέρα επικύρωσης δεν επιτρέπεται η λήψη καταδιωκτικών μέτρων κατά του οφειλέτη, καθώς και η μεταβολή της πραγματικής και νομικής κατάστασης της περιουσίας του (ν. 3869/2010 αρ4 παρ3 εδ5).
2) Εντός 15 ημερών ο οφειλέτης πρέπει να επιδόσει αντίγραφα της αίτησης στους πιστωτές και εγγυητές (ν. 3869/2010 αρ5 παρ1 εδ1)
Ταυτόχρονα με την επίδοση παύει η τοκοφορία των οφειλών (ν. 3869/2010 αρ6 παρ 3 εδ.2)
3) Τουλάχιστον 2 μήνες μετά την ημέρα κατάθεσης ορίζεται η ημέρα επικύρωσης, και η συζήτηση διεξάγεται με την διαδικασία των ασφαλιστικών μέτρων (ν. 3869/2010 αρ6 παρ1 εδ1)
4) Η δικάσιμος της αίτησης ορίζεται εντός 6 μηνών (ν. 3869/2010 αρ4 παρ3 εδ.α)

Τί πρέπει να περιέχει η αίτηση
Η αίτηση πρέπει να περιέχει 
α) Κατάσταση της περιουσίας του οφειλέτη και των κάθε φύσης εισοδημάτων του ίδιου και της συζύγου του (ν. 3869/2010 αρ4 παρ1 περ.α)
β) Κατάσταση των πιστωτών του και των απαιτήσεών τους κατά κεφάλαιο, τόκους και έξοδα (ν. 3869/2010 αρ4 παρ1 περ.β),
γ) Σχέδιο διευθέτησης οφειλών, που να λαμβάνει υπόψη με εύλογο τρόπο και συσχέτιση τόσο τα συμφέροντα των πιστωτών, όσο και την περιουσία, τα εισοδήματα και την οικογενειακή κατάσταση του οφειλέτη (ν. 3869/2010 αρ4 παρ1 περ.γ).

Η αίτηση μπορεί να περιλαμβάνει αίτημα για έκδοση προσωρινής διαταγής (ν 3869/2010 αρ4 παρ3 εδ2).

Ημέρα επικύρωσης
Αν δεν επέλθει συμβιβασμός και επικύρωσή του, ο Ειρηνοδίκης αποφασίζει κατά την ημέρα επικύρωσης κατόπιν αιτήματος του οφειλέτη ή του πιστωτή ή και αυτεπαγγέλτως την αναστολή των καταδιωκτικών μέτρων κατά του οφειλέτη, την διατήρηση της πραγματικής και νομικής κατάστασης της περιουσίας του, καθώς και την καταβολή μηνιαίων δόσεων μέχρι την έκδοση οριστικής απόφασης επί της αίτησης.
Οι καταβολές κατανέμονται συμμέτρως, αν πρόκειται για καταβολές του άρθρου 8 παρ2, ή σύμφωνα με τα προβλεπόμενα στο άρθρο 9 παράγραφος 2, εφόσον υφίσταται αίτημα εξαίρεσης εκποίησης των δικαιωμάτων στην κύρια κατοικία.
