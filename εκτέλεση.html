<html lang="el">
<head>
  <meta charset="utf-8">
  <title>Εκτέλεση</title>
  <meta name="description"      content="Κερδίστε τη δίκη περί την εκτέλεση, με ασπίδα τη νομολογία">
  <meta name="robots"           content="archive, follow, index, snippet">
  <meta name="viewport"         content="initial-scale = 1">
  <meta name="format-detection" content="telephone = no">
  <link rel="stylesheet"        href="./stylesheets/greeklaw.css">
  <script async                 src="./javascripts/nav.js"></script>
</head>
<body>
  <header><a href="./">Greek Law</a></header>
  <nav role="navigation"></nav>
<main role="main">
Για <h1 class="inlined">Εκτέλεση</h1> κατά του Δημοσίου, απαιτείται να επιδοθεί απόφαση στον Υπουργό ή στον εκπρόσωπο του ΝΠΔΔ και να παρέλθει προθεσμία 60 ημερών<cite> ν.3068/2002 αρ.4 παρ.2</cite>.
<hr>Κατά του ΙΚΑ, απαιτείται παρέλευση 20 ημερών από την επίδοση της επιταγής, ή παρέλευση 15 ημερών από την δημοσίευση ή την τελεσιδικία δικαστικής απόφασης<cite> ν.1846/1951 αρ18 παρ.1 εδ.β</cite>

Το Δημόσιο, όταν πρόκειται να εξοφλήσει απαίτηση ιδιώτη που προκύπτει από μη τελεσίδικη απόφαση, δικαιούται να ζητήσει από τον δανεiστή τραπεζική εγγυητική επιστολή ισόποσης αξίας με την απαίτηση υπέρ της υπηρεσίας που είναι αρμόδια για την καταβολή<cite> ν.3068/2001 αρ.4 παρ.1 όπως τροποποιήθηκε με τον ν.4072/2012 αρ.326 παρ.5</cite>.
<ul>Οι ΔΟΥ που πρόκειται να εξοφλήσουν τέτοιες απαιτήσεις Δημοσίου οφείλουν να ζητούν με κάθε πρόσφορο μέσο από τις αρμόδιες οικονομικές υπηρεσίες
<li>έγγραφη βεβαίωση ότι έχει εκδοθεί εγγυητική επιστολή και πληρούνται οι προϋποθέσεις του ν.4072/2012 αρ.326 παρ.5</li>
<li>φωτοαντίγραφο της εγγυητικής επιστολής.</li></ul>
Το δικαστήριο που εξέδωσε την απόφαση ή στο οποίο εκκρεμμεί το ένδικο μέσο μπορεί να μειώσει μέχρι το μισό το ύψος της εγγυητικής επιστολής, μετά από αίτηση του δανειστή<cite> ν.3068/2001 αρ.4 παρ.1 όπως τροποποιήθηκε με τον ν.4072/2012 αρ.326 παρ.5</cite>.

Η έκδοση διαταγής πληρωμής δεν παράγει δεδικασμένο που να εμποδίζει την έγερση αγωγής. Η έγερση αγωγής όμως εμποδίζει την έκδοση διαταγής πληρωμής<cite> 1607/2006 ΜΠρ Αθ</cite>.

Κατά του Δημοσίου επιτρέπεται η εκτέλεση βάσει διαταγής πληρωμής<cite> 255/2012 Εφ Λαρ</cite>.

Για την έκδοση διαταγής πληρωμής, η απαίτηση πρέπει να αποδεικνύεται από νόμιμα συνταγμένο έγγραφο<cite> 89/2004 Ειρ Μαραθ</cite>. Αν εκδοθεί διαταγή πληρωμής παρότι δεν υπήρχε νόμιμα συνταγμένο έγγραφο, υπόκειται σε ανακοπή<cite> 89/2004 Ειρ Μαραθ</cite>.

Η επιταγή προς πληρωμή μπορεί να αιτείται και την καταβολή των δικαστικών εξόδων και δαπανών έντοκα από την επίδοσή της, καθώς αποτελεί όχληση του οφειλέτη<cite> 7750/2012 Εφ Αθ</cite>.

Κατά τις τρεις πρώτες μέρες από την επίδοση της επιταγής προς πληρωμή δεν μπορεί να γίνει καμία πράξη εκτέλεσης<cite> αρ.926 ΚΠολδ</cite>
<hr>Αν περάσει ένας χρόνος από την επίδοση της επιταγής προς πληρωμή χωρίς πράξη εκτέλεσης, δεν μπορεί να γίνει άλλη πράξη εκτέλεσης βάσει της επιταγής αυτής<cite> αρ.926 ΚΠολΔ</cite> και πρέπει να εκδοθεί νέα επιταγή προς πληρωμή.

Κατάσχεση μπορεί να γίνει και στον τραπεζικό λογαριασμό του οφειλέτη, αφού επιδοθεί αντίγραφο του εκτελεστού τίτλου στην τράπεζα που τηρεί τον τραπεζικό του λογαριασμό<cite> 19/2001 ΑΠ</cite><cite> 38/2003 ΜΠρ Τρικ</cite>.

Η αναγγελία του δανειστή στον πλειστηριασμό είναι άκυρη αν ο δανειστής δεν μένει στην περιφέρεια του ειρηνοδικείου της κατάσχεσης, δεν διορίσει με την αναγγελία δικηγόρο στην έδρα του ειρηνοδικείου της κατάσχεσης και από αυτήν την έλλειψη προέκυψε δικονομική βλάβη του ανακόπτοντος<cite> 8420/1993 Εφ Αθ</cite>.

Η επιταγή προς πληρωμή μπορεί να ακυρωθεί και μόνο ως προς το υπερβάλλον, δεν είναι απαραίτητο να ακυρωθεί στο σύνολό της<cite> 23/2007 Ειρ Νίκαιας</cite>.

Η παραχρήμα απόδειξη του αρ.934 παρ.3 αναφέρεται σε κάθε είδους απόσβεση (εξόφληση, ανανέωση, άφεση χρέους, παραγραφή, κατάχρηση άσκηση δικαιώματος κλπ)<cite> 49/2005 ΑΠ</cite><cite> 120/2009 Εφ Πατρ</cite>

Οι πλειστηριασμοί που επισπεύδονται από τράπεζες, για απαιτήσεις κάτω των 200.000 ευρώ αναστέλλονται:
από 16-09-2009 έως 31-12-2009<cite> ΠΝΠ.16-09-2009 ΦΕΚ Α 181/2009</cite>
από 01-01-2010 έως 30-06-2010<cite> ν.3814/2010 αρ.2 παρ.3</cite>
από 01-07-2010 έως 31-12-2010<cite> ν.3858/2010 αρ.40</cite>
από 01-01-2011 έως 30-06-2011<cite> ΠΝΠ.4-01-2010 ΦΕΚ Α 1/2011</cite>

<ol>Εκτέλεση γίνεται μόνο όταν υπάρχει
<li>Τελεσίδικη απόφαση</li>
<li>Απόφαση ασφαλιστικών μέτρων <cite> 173/2007 Ειρ Αρτ</cite></li>
<li>Διαιτητική απόφαση</li>
<li>Πρακτικά ελληνικού δικαστηρίου που περιέχουν συμβιβασμό ή προσδιορισμό δικαστικών εξόδων</li>
<li>Συμβολαιογραφικό έγγραφο</li>
<li>Διαταγές πληρωμής και απόδοσης της χρήσης μισθίου ακινήτου που εκδίδουν έλληνες δικαστές</li>
<li>Αλλοδαποί τίτλοι που κηρύχθηκαν εκτελεστοί</li>
<li>Διαταγές ή πράξεις που ορίζονται ρητά από το νόμο ως εκτελεστοί τίτλοι</li>
</ol>
<h2>Προσωρινή εκτελεστότητα οριστικής απόφασης</h2>
Το δικαστήριο διατάζει την προσωρινή εκτέλεση οριστικής απόφασης αν το ζητήσει ο διάδικος που νίκησε<cite> αρ.907 ΚΠολΔ</cite>
Η κήρυξη της οριστικής απόφασης προσωρινά εκτελεστής μετά από αίτημα του διαδίκου είναι, ανάλογα με τη φύση της υπόθεσης, δυνητική, ανεπίτρεπτη ή υποχρεωτική.
<h3>Δυνητική</h3>
Κριτήριο για την κηρυξη της απόφασης προσωρινά εκτελεστής είναι η συνδρομή εξαιρετικών λόγων προς αυτό ή η πιθανότητα πρόκλησης ζημίας στον διάδικο που νίκησε από την καθυστέρηση της εκτέλεσης.
Ιδίως, αν πρόκειται για:
<ul><li>α) Αν η αναγνώριση στηρίχθηκε σε αναγνώριση της απάιτησης ή σε δικαστική ομολογία ή σε δημόσιο ή αναγνωρισμένο ιδιωτικό έγγραφο.</li>
<li>β) Διατροφή από οποιαδήποτε αιτία</li>
<li>γ) Απαιτήσεις από δικαιώματα πνευματικής ιδιοκτησίας</li>
<li>δ) Αποζημίωση από άδικη πράξη</li>
<li>ε) Απαίτηση εργατικών διαφορών <cite> αρ.663 ΚΠολΔ</cite> ή προσωρινή επιδίκαση απαιτήσεων <cite> αρ.728 ΚΠολΔ</cite></li>
<li>στ) Εμπορική διαφορά</li>
<li>ζ) Διαφορά σχετική με την νομή</li>
<li>η) Απαίτηση από ανώνυμους τίτλους</li>
</ul>
Στην δυνητική κήρυξη της απόφασης προσωρινά εκτελεστής, το δικαστήριο μπορεί, μετά από αίτηση του διαδίκου που ηττήθηκε, να εξαρτήσει την προσωρινή εκτέλεση της απόφασης από την παροχή ανάλογης εγγύησης από τον διάδικο που νίκησε, η οποία ορίζεται με την ίδια απόφαση, αν συντρέχουν  σπουδαίοι λόγοι και ιδίως αν η οικονομική κατάσταση του διαδίκου που νίκησε ή άλλοι λόγοι δημιουργούν τον κίνδυνο να μην είναι δυνατή η επαναφορά των πραγμάτων στην προηγούμενη κατάσταση σε περίπτωση που η απόφαση μεταρρυθμιστεί ή εξαφανιστεί.
<hr>Το δικαστήριο μπορεί αντί για  εγγύηση να διατάξει να κατατεθεί δημόσια το χρηματικό ποσό ή το πράγμα  που θα ληφθεί με την εκτέλεση, αν καταδέχεται κατάθεση, ώσπου να εκδοθεί  η τελεσίδικη απόφαση<cite> αρ.907 ΚΠολΔ</cite><cite> αρ.908 ΚΠολΔ</cite><cite> αρ.911 ΚΠολΔ</cite>.

<h3>Ανεπίτρεπτη</h3>
<ol><li>Κατά οποιουδήποτε διαδίκου για τα δικαστικά έξοδα</li>
<li>Όταν κατά το ουσιαστικό δίκαιο η επέλευση των εννόμων συνεπειών της απόφασης  εξαρτάται από την τελεσιδικία ή το αμετάκλητο της απόφασης</li>
<li>Στις διαφορές που αφορούν
<ul><li>α) Την προσβολή της πατρότητας</li>
<li>β) Την αναγνώριση ύπαρξης ή ανυπαρξίας σχέσης γονέα και τέκνου ή γονικής μέριμνας</li>
<li>γ) Την αναγνώριση της πατρότητας τέκνου γεννημένου χωρίς γάμο των γονέων του</li>
<li>δ) Την αναγνώριση ύπαρξης, ανυπαρξίας ή ακυρότητας εκούσιας αναγνώρισης ενός τέκνου που γεννήθηκε χωρίς γάμο των γονέων του ή εξομοίωσής του με τέκνο γεννημένο σε γάμο λόγω του επιγενόμενου γάμου των γονέων του, καθώς και την προσβολή εκούσιας αναγνώρισης</li>
<li>ε) Την αναγνώριση ύπαρξης ή ανυπαρξίας ή ακύρωσης ή λύσης υιοθεσίας</li>
<li>ζ) Την αναγνώριση ύπαρξης ή ανυπαρξίας επιτροπείας ανηλίκου</li></li>
</ul></ol>
Κατά μία άποψη, κατά του Δημοσίου, των Δήμων και των κοινοτήτων επιτρέπεται η προσωρινή εκτέλεση<cite> 21/2001 ΑΠ Ολομ</cite><cite> 2447/2010 ΠΠρ Αθ</cite><cite> 78/1999 Ειρ Λευκάδας</cite>.
Κατά άλλη άποψη, κατά του Δημοσίου, των Δήμων και των κοινοτήτων δεν επιτρέπεται η προσωρινή εκτέλεση<cite> 11/2010 Ειρ Κρεστενών</cite>.
<cite> αρ.618 ΚΠολΔ</cite><cite> αρ.909 ΚΠολΔ</cite>

<h3>Υποχρεωτική</h3>
Το δικαστήριο είναι υποχρεωμένο να κηρύξει την απόφαση προσωρινά εκτελεστή
<ul><li>α) Σε απόδοση μισθίου</li>
<li>β) Σε καθυστέρηση μισθωμάτων</li>
<li>γ) Σε απαίτηση από συναλλαγματική, γραμμάτιο εις διαταγή ή τραπεζική επιταγή</li>
<li>δ) Σε απαίτηση διατροφής από οποιαδήποτε αιτία και σε απαίτηση από καθυστερούμενους μισθούς, και στις δύο περιπτώσεις μόνο για το χρόνο μετά την άσκηση της αγωγής και για τρεις μήνες πριν από αυτήν.</li>
</ul>
<cite> αρ.910 ΚΠολΔ</cite>

<h3>Αναστολή προσωρινής εκτελεστότητας</h3>
Μετά από αίτηση του διαδίκου που ηττήθηκε, το δικαστήριο μπορεί, αν ασκήθηκε εμπρόθεσμα ανακοπή ή έφεση κατά της απόφασης που κηρύχθηκε προσωρινά εκτελεστή κατά το άρθρο 908 ή 909 και μέχρι τη συζήτηση της υπόθεσης στο ακροατήριο της ανακοπής ή της έφεσης, να διατάξει την ολική ή μερική αναστολή της εκτέλεσης ως την έκδοση της οριστικής απόφασης, εφόσον πιθανολογείται η ευδοκίμηση της ανακοπής η της έφεσης, με τον όρο να δοθεί εγγύηση η οποία ορίζεται από την απόφαση που διατάζει την  αναστολή.
<hr>Η αναστολή στην περίπτωση αυτή διατάσσεται από το  δικαστήριο που εξέδωσε την προσβαλλόμενη απόφαση. Η αίτηση συζητείται κατά τη διαδικασία των ασφαλιστικών μέτρων.
Κατά τη συζήτηση  καλείται υποχρεωτικά ο αντίδικος του αιτούντος.
<ul><li>Με αυτοτελή αίτηση στην γραμματεία του πρωτόδικου δικαστηρίου
Για να διαταχθεί η αναστολή της προσωρινής εκτελεστότητας πρέπει να ασκηθεί εμπρόθεσμα ανακοπή ή έφεση κατά τη συζήτηση της απόφασης που εκδόθηκε.
Για την ως άνω άσκηση της έφεσης απαιτείται η κατάθεση του δικογράφου στην γραμματεία του δικαστηρίου που εξέδωσε την απόφαση, και η σύνταξη έκθεσης περί αυτού από τον αρμόδιο Γραμματέα, χωρίς να απαιτείται να έχει προσδιοριστεί και δικάσιμος για την συζήτηση ή να έχει επιδοθεί αντίγραφο της έφεσης στον αντίδικο<cite> 21230/2003 ΜΠρ Θεσσαλ (ασφαλ)</cite>.</li>
<li>Με  αίτηση που περιλαμβάνεται στο δικόγραφο της ανακοπής ή έφεσης ή στις  προτάσεις στην γραμματεία του δικαστηρίου ανακοπής ή έφεσης</li>
</ul>
Μετά  την αίτηση, το δικαστήριo μπορεί να διατάξει την αναστολή σε κάθε στάση  της δίκης. Μπορεί ακόμη, μέχρι την έκδοση οριστικής απόφασης να  ανακαλεί τις σχετικές αποφάσεις που εξέδωσε, είτε αυτεπαγγέλτως είτε  ύστερα από αίτηση του διαδίκου που συνυποβάλεται με τις προτάσεις (όχι  αυτοτελώς). Προφορική αίτηση, που καταχωρίζεται στα πρακτικά, μπορεί να  γινει όπου δεν κατατίθενται προτάσεις<cite> αρ.913 ΚΠολΔ</cite>.
<h3>Επαναφορά στην προηγούμενη κατάσταση</h3>
Αν τελικά γίνει δεκτή η ανακοπή ή η έφεση οριστικά και η αγωγή, η ανταγωγή  ή η κύρια παρέμβαση απορριφθεί ολικά ή εν μέρει, το δικαστήριο είναι  αναγκασμένο να διατάξει την επαναφορά των πραγμάτων στην κατάσταση που  βρίσκονταν πριν εκτελεστεί η απόφαση που εξαφανίστηκε ή μεταρρυθμίστηκε,  εφόσον η εκτέλεση της απόφασης προαποδεικνύεται. Η αίτηση υποβάλλεται  με τα δικόγραφα της ανακπής ή έφεσης, των πρόσθετων λόγων, τις προτάσεις  ή χωριστό δικόγραφο που κοινοποιείται στον αντίδικο<cite> αρ.914 ΚΠολΔ</cite>.
<hr>Αναγκαστική εκτέλεση δεν μπορεί να γίνει αν από τον εκτελεστό τίτλο δεν προκύπτει η ποσότητα και η ποιότητα της παροχής<cite> αρ.916 ΚΠολΔ</cite>.
<h3>Αναγκαστική εκτέλεση σε αντικαταστατά πράγματα</h3>
Ο προσδιορισμός της αξίας αντικαταστατών πραγμάτων στα οποία αφορά η εκτέλεση γίνεται με απόφαση του Ειρηνοδικείου όταν η παροχή των πραγμάτων επιδικάστηκε από αυτό και από το Μονομελές Πρωτοδικείο σε κάθε άλλη περίπτωση. Η απόφαση εκδικάζεται κατά τη διαδικασία των άρθρων 670  έως 676 ΚΠολΔ (εργατικές διαφορές).
<h3>Εκτελεστήριος τύπος. Απόγραφο</h3>
Για να γίνει αναγκαστική εκτέλεση πρέπει να εκδοθεί απόγραφο. Απόγραφο είναι αντίγραφο του εκτελεστού τίτλου που φέρει τον εκτελεστήριο τύπο (δηλ. αναφέρει ότι ο τίτλος εκδίδεται στο όνομα του Ελληνικού λαού και διατάσσει όλα τα αρμόδια όργανα να εκτελέσουν τον τίτλο).
<hr>Τον εκτελεστήριο τύπο δίνει
<table>
<thead>
<tr><th>Είδος εγγράφου</th><th>Πρόσωπο που δίνει τον εκτελεστήριο τύπο</th></tr>
</thead>
<tbody>
<tr><td>Αποφάση</td><td>Ο δικαστής που εξέδωσε την απόφαση</td></tr>
<tr><td>Διαταγή πληρωμής</td><td>Ο δικαστής που εξέδωσε την διαταγή</td></tr>
<tr><td>Άλλες διαταγές ελληνικών δικαστηρίων</td><td>Ο δικαστής που εξέδωσε την διαταγή</td></tr>
<tr><td>Πρακτικά ελληνικών δικαστηρίων</td><td>Ο δικαστής που δίκασε</td></tr>
<tr><td>Συμβολαιογραφικό έγγραφο</td><td>Ο συμβολαιογράφος</td></tr>
<tr><td>Διαιτητική αποφάση</td><td>Ο δικαστής του Μονομελούς Πρωτοδικείου στην γραμματεία του  οποίου έχει κατατεθεί.</td></tr>
<tr><td>Αλλοδαπός τίτλος</td><td>Ο δικαστής του Μονομελούς Πρωτοδικείου που την κήρυξε εκτελεστή</td></tr>
<tr><td>Αλλοδαπή εκτελεστή δικαστική απόφαση</td><td>Ο δικαστής του Μονομελούς Πρωτοδικείου που την κήρυξε</td></tr>
</tbody>
</table>
Ένα μόνο απόγραφο δίνεται στον καθένα από εκείνους που έχουν έννομο συμφέρον. Άλλο απόγραφο μπορεί να δοθεί αν χαθεί εκείνο που δόθηκε ή για άλλο σοβαρό λόγο.
<hr>Απόγραφο δεν δίνεται αν δεν μπορεί να γίνει εκτέλεση κατά τα άρθρα 915 έως 917 (παροχή υπό αίρεση ή προθεσμία, αόριστη παροχή, μη έκδοση απόφασης ορισμού αξίας αντικαταστατών πραγμάτων που αφορά η εκτέλεση)
<hr>Αν ο αρμόδιος για την έκδοση απογράφου αρνείται την έκδοσή του, η έκδοση μπορεί να ζητηθεί από το Μονομελές Πρωτοδικείο στην περιφέρεια του οποίου εδρεύει ο αρμόδιος για την έκδοση του απογράφου μετην διαδικασία των 686 επ. (ασφαλιστικά μέτρα)
<hr>Ο υπάλληλος του πληστειριασμού οφείλει να χορηγεί στον επισπεύδοντα επίσημα αντίγραφα του δικαιογράφου που εκτελείται και των επιδοτηρίων της επιταγής, με τα οποία αυτός μπορεί να ενεργήσει νέα εκτέλεση κατά του οφειλέτη και κατά κάθε άλλου υπόχρεου, με κατάσχεση άλλης περιουσίας ή με προσωπική κράτηση αν έχει απαγγελθεί.
<h3>Κατά ποιών στρέφεται η εκτέλεση</h3>
Αν το Δημόσιο είναι δανειστής πτωχεύσαντος οφειλέτη, κατ' εξαίρεση μπορεί να επισπεύσει αναγκαστική εκτέλεση κατά του πτωχού, ενώ διαρκεί η πτώχευση. Το Δημόσιο σ' αυτήν την περίπτωση μπορεί να αναγγείλει την απαίτησή του απευθείας στον υπάλληλο του πλειστηριασμού και όχι μέσω του συνδίκου<cite> 305/2003 ΑΠ</cite>.

<h2>Κατάσχεση εις χείρας Τράπεζας ως τρίτου</h2>
Αν ο δανειστής κατασχέσει εις χείρας της Τράπεζας ως τρίτου ποσό, και η Τράπεζα παρακαταθέσει ποσό στο Ταμείο Παρακαταθηκών και Δανείων, ο κατάσχων μπορεί να παραλάβει τα χρήματα από το Ταμείο Παρακαταθηκών και Δανείων μόνο μετά από αίτηση ασφαλιστικών μέτρων κατά του Ταμείου<cite> 561/2012 ΜΠρ Ροδ</cite><cite> 4702/2011 Εφ Αθ</cite>.
Η σχετική δίκη διεξάγεται κατά την διαδικασία των ασφαλιστικών μέτρων προκειμένου να εκδικαστεί πιό σύντομα, και όχι ως γνήσιο ασφαλιστικό μέτρο, και κατά της απόφασης ασφαλιστικών μέτρων επιτρέπεται έφεση<cite> 938/2004 Εφ Αθ</cite><cite> 490/2001 ΑΠ</cite>.

<h2>Συντηρητική κατάσχεση<h2>
Συντηρητική κατάσχεση μπορεί να επιβληθεί και με διαταγή πληρωμής<cite> 33296/2009 ΜΠρ Θεσσαλ (ασφ. μέτρα)</cite>.
Συντηρητική κατάσχεση επιτρέπεται και κατά του Δημοσίου, και δεν απαιτείται η παρέλευση 60 ημερών<cite> 33296/2009 ΜΠρ Θεσσαλ (ασφ. μέτρα)</cite>.

<h2>Ακατάσχετο λογαριασμών μισθοδοσίας</h2>
Αν η κατάσχεση έγινε σε λογαριασμό του Δημοσίου ο οποίος δεν είναι ξεκάθαρα μισθοδοσίας, αλλά έχει και άλλα ποσά, ο λογαριασμός δεν είναι ακατάσχετος<cite> 33296/2009 ΜΠρ Θεσσαλ (ασφ. μέτρα)</cite>.

<h2>Παραίτηση από επιταγή προς εκτέλεση</h2>
Η επιταγή προς εκτέλεση αποτελεί οιονεί δικαιοπραξία<cite> 6892/2013 ΜΠρ Αθ</cite>.
Ως τέτοια, ο επιτάσσων δικαιούται να παραιτηθεί από αυτήν<cite> 6892/2013 ΜΠρ Αθ</cite><cite> αρ.294 ΚΠολΔ</cite><cite> αρ.299 ΚΠολΔ</cite>.
Η παραίτηση μπορεί να γίνει είτε με δήλωση στην δίκη ανακοπής επί της επιταγής προς εκτέλεση<cite> 6892/2013 ΜΠρ Αθ</cite>, είτε με επίδοση δικογράφου στον καθ' ου η εκτέλεση<cite> αρ.297 ΚΠολΔ</cite>.
Συνέπεια της παραίτησης είναι να θεωρείται ότι δεν επιδόθηκε ποτέ η επιταγή, άρα η σχετική ανακοπή είναι άνευ αντικειμένου<cite> 80/2004 ΑΠ</cite><cite> 614/2001 ΑΠ</cite>.
Η παραίτηση μπορεί να είναι ρητή ή σιωπηρή, μόνη όμως η επίδοση νέας επιταγής προς εκτέλεση δεν σημαίνει παραίτηση από την πρώτη<cite>8058/2007 Εφ Αθ</cite>.
Τα έξοδα της παραίτησης από την επιταγή προς πληρωμή επιβάλλονται σε βάρος του παραιτούμενου, και εκκαθαρίζονται από το δικαστήριο (Μονομελές Πρωτοδικείο ή Ειρηνοδικείο)<cite> αρ.679 επ. ΚΠολδ</cite><cite> αρ.188 ΚΠολΔ</cite> αρ.192 εδ.2 ΚΠολΔ<cite></cite><cite> 6892/2013 ΜΠρ Αθ</cite><cite> 8659/2000 Εφ Αθ</cite><cite> 4340/1993 Εφ ΑΘ</cite>.

<h2>Ανακοπή αρ.933 ΚΠολΔ</h2>
Η ανακοπή του αρ.933 ΚΠολΔ εκδικάζεται κατ' αρχήν κατά την τακτική διαδικασία.
Αν για την διάγνωση της απαίτησης, για την οποία επισπεύδεται εκτέλεση, εφαρμόζεται ειδική διαδικασία, η ανακοπή εκδικάζεται κατά αυτή την ειδική διαδικασία<cite> 122/2015 ΜΠρΑθ</cite>.

<h2>Ανακοπή κατά πίνακα κατάταξης δανειστών</h2>
Η ανακοπή κατά του πίνακα κατάταξης δεν απευθύνεται κατά του υπαλλήλου του πλειστηριασμού<cite> 22741/2002 ΜονΠρ Θεσσαλ</cite><cite> 8629/1985 Εφ Αθ</cite>.
Η ανακοπή κατά του πίνακα κατάταξης δεν στρέφεται κατά των δανειστών των οποίων η κατάταξη δεν προσβάλλεται, αλλά ούτε και κατά του καθ' ου η εκτέλεση οφειλέτη<cite> 26236/2006 ΜονΠρΘεσσαλ</cite><cite> 1547/1991 ΑΠ</cite>.
Αν η ανακοπή δεν επιδοθεί καθόλου ή δεν επιδοθεί εμπρόθεσμα στον υπάλληλο της ανακοπής, η ανακοπή είναι άκυρη μόνο αν προκύπτει βλάβη, την οποία πρέπει να επικαλείται ο καθ' ου η ανακοπή<cite> 22741/2002 ΜονΠρ Θεσσαλ</cite><cite> 6140/1992 Εφ Αθ</cite>.
Η καθ' ύλην αρμοδιότητα του δικαστηρίου κρίνεται βάσει του τίτλου με τον οποίο επισπεύδεται η εκτέλεση<cite> 22741/2002 ΜονΠρ Θεσσαλ</cite><cite> 11664/1990 Εφ Αθ</cite><cite> αρ.979 παρ.2 ΚΠολΔ</cite><cite> αρ.933 παρ.1 ΚΠολΔ</cite><cite> αρ.933 παρ.2 ΚΠολΔ</cite>.
Η κατά τόπον αρμοδιότητα του δικαστηρίου κρίνεται από τον τόπο της εκτέλεσης<cite> 22741/2002 ΜονΠρ Θεσσαλ</cite><cite> 11664/1990 Εφ Αθ</cite><cite> αρ.979 παρ.2 ΚΠολΔ</cite><cite> αρ.933 παρ.1 ΚΠολΔ</cite><cite> αρ.933 παρ.2 ΚΠολΔ</cite>.
Η ανακοπή εκδικάζεται κατά την τακτική διαδικασία<cite> 22741/2002 ΜονΠρ Θεσσαλ</cite><cite> 191/1970 Εφ Αθ</cite>, εκτός αν η σχετική αξίωση που προσβάλλεται με την ανακοπή υπάγεται σε ειδική διαδικασία, οπότε εφαρμόζεται η εν λόγω διαδικασία<cite> 22741/2002 ΜονΠρ Θεσσαλ</cite>.
Ο ανακόπτων δεν έχει δικαίωμα να αιτηθεί την καταβολή του ποσού με εγγυοδοσία, γιατί το αίτημα αυτό μπορεί να υποβληθεί μόνο από τους καθ' ων η ανακοπή<cite> 22741/2002 ΜονΠρ Θεσσαλ</cite><cite> αρ.980 παρ.2 εδ.2 ΚΠολΔ</cite>.

Αν συνεκδικάζονται ανακοπές κατά του ίδιου πίνακα κατάταξης, και γίνουν δεκτές το δικαστήριο υποχρεούται να συγκρίνει τις απαιτήσεις όλων των ανακόπτοντων, όχι μόνο με αυτή του καθ' ου η ανακοπή, αλλά και μεταξύ τους και να κατατάξει κάθε μια από αυτές σε υέση ανάλογη του προνομίου που διαθέτει ο καθένας<cite> 26236/2006 ΜονΠρΘεσσαλ</cite><cite> 1/2000 ΑΠ</cite>.

Η ύπαρξη ή όχι προνομίου κρίνεται κατά τους νόμους που ισχύουν κατά τον χρόνο της κατάταξης, όχι κατά τους νόμους που ισχύουν κατά την γέννηση της απαίτησης<cite> 1340/2004 ΑΠ</cite>.

Αν λόγος της ανακοής είναι η άρνηση της απαίτησης του καθ' ου, η οποία έχει καταταγεί, ή του προνομίου της, για το ορισμένο της ανακοπής αρκεί μόνη η άρνηση αυτή<cite> 1666/2003 ΑΠ</cite>. 
Αν λόγος της ανακοπής είναι η άρνηση της απαίτησης, ο καθ' ου η ανακοπή οφείλει να επικαλεστεί με τις προτάσεις του<cite> 1340/2004 ΑΠ</cite> και να αποδείξει<cite> 1340/2004 ΑΠ</cite> τα πραγματικά περιστατικά που παρήγαγαν την απαίτησή του και το προνόμιό της, δηλαδή οφείλει κατά την πρώτη ενώπιον του πρωτοβάθμιου δικαστηρίου συζήτηση να επικαλεσθεί κατά τρόπο ορισμένο, και να αποδείξει, την ύπαρξη, το περιεχόμενο κατι το μέγεθος της απαίτησης για την οποία κατατάχθηκε, καθώς και τον προνομιακό της χαρακτήρα<cite>  26236/2006 ΜονΠρΘεσσαλ</cite><cite> 404/2003 ΑΠ</cite>.
Διαφορετικά η ανακοπή θα γίνει δεκτή<cite> 1666/2003 ΑΠ</cite><cite> 1340/2004 ΑΠ</cite><cite> 26236/2006 ΜονΠρΘεσσαλ</cite>.
Αν ο καθ' ου η ανακοπή δεν επικαλείται με τις προτάσεις του τις αποφάσεις που προσκομίζει και οι οποίες αφορούν την απαίτησή του κατά του καθ' ου η εκτέλεση, ούτε επικαλείται με τις προτάσεις του τις αποφάσεις βάσει των οποίων δόθηκε η άδεια εγγραφής προσημείωσης, ώστε να διαπιστωθεί αν αυτές εκδόθηκαν με βάση την απαίτηση που κατατάχθηκε, οι ισχυρισμοί του καθ' ου είναι αόριστοι και απορριπτέοι<cite> 1340/2004 ΑΠ</cite>.
Η ως άνω αοριστία δεν μπορεί να συμπληρωθεί με την έφεση και με τις προτάσεις ενώπιον του Εφετείου<cite> 1340/2004 ΑΠ</cite>.

Για να είναι ορισμένη η ανακοπή, πρέπει στο δικόγραφό της να γίνεται επίκληση και εξειδίκευση της απαίτησης του ανακόπτοντος, την οποία επιδιώκει να κατατάξει στην θέση εκείνης του καθ' ου η ανακοπή<cite> 4067/2013 ΕφΑθ</cite>.
Συγκεκριμένα, πρέπει να αναφέρεται το είδος, το ποσό και η συγκεκριμένη έννομη σχέση στην οποία βασίζεται η απαίτηση, καθώς και τα περιστατικά που θεμελιώνουν το τυχόν επικαλούμενο προνόμιό της<cite> 4067/2013 ΕφΑθ</cite>.
Η υποχρέωση αυτή του ανακόπτοντος ισχύει ακόμη και αν ο λόγος της ανακοπής είναι η άρνηση της απαίτησης του καθ' ου η ανακοπή<cite> 4067/2013 ΕφΑθ</cit>.
Για την πληρότητα της περιγραφής δεν αρκεί η απλή αναφορά στον τίτλο με τον οποίο επιδικάστηκε η απαίτηση<cite> 4067/2013 ΕφΑθ</cite>.
Για την πληρότητα της περιγραφής δεν αρκεί η ενσωμάτωση στην ανακοπή της αναγγελίας που προηγήθηκε<cite> 4067/2013 ΕφΑθ</cite>.
Για την πληρότητα της περιγραφής δεν επιτρέπεται να συμπληρωθεί με τις προτάσεις του ανακόπτοντος ή με παραπομπή σε άλλα έγγραφα<cite> 4067/2013 ΕφΑθ</cite>.

Αν ανακόπτων ή καθ' ου η ανακοπή είναι το Δημόσιο, οφείλει, για το ορισμένο των ισχυρισμών του, να προσδιορίζει με την ανακοπή ή με τις προτάσεις του, αν είναι καθ' ου, το είδος της απαίτησής του, κατά τα βασικά στοιχεία της ιστορικής και νομικής αιτίας, ώστε να είναι δυνατή από τους αντιδίκους η προβολή ενστάσεων και αντενστάσεων, πχ εξόφλησης, συμψηφισμού κλπ<cite> 4067/2013 ΕφΑΘ</cite>.
Αν η απαίτηση του Δημοσίου αφορά οφειλή προστίμου, πρέπει να προσδιορίζεται η φορολογική παράβαση για την οποία επιβλήθηκε, με αναφορά τουλάχιστον στην διάταξη του νόμου που το προβλέπει, χωρίς να αρκεί απλή αναφορά στον σχετικό νόμο, αν αυτός προβλέπει με περισσσότερες διατάξεις περισσότερες διαφορετικές φορολογικές παραβάσεις, τιμωρούμενες με διαφορετικής βαρύτητας πρόστιμα<cite> 4067/2013 ΕφΑθ</cite>.
Αν η απαίτηση του Δημοσίου αφορά οφειλή εξόδου, πρέπει να αναφέρεται η δικαστική ή διοικητική διαδικασία για την οποία πραγματοποιήθηκε<cite> 4067/2013 ΕφΑθ</cite>.
Αν η απαίτηση του Δημοσίου αφορά οφειλή φόρου, πρέπει να αναφέρεται η συγκεκριμένη φοροδοτική υποχρέωση του οφειλέτη, χωρίς να αρκεί η κωδικοποιημένη ονομασία της κατηγορίας των φορολογικών υποχρεώσεων στην οποία εμπίπτουν, πχ ΚΒΣ, ΦΜΥ κπλ<cite> 4067/2013 ΕφΑθ</cite>.

Το Δημόσιο φέρει, για την σύνταξη του πίνακα κατάταξης, προνόμιο για κάθε απαίτησή του που κατέστη ληξιπρόθεσμη μέχρι την ημέρα του πλειστηριασμού, μαζί με τις προσαυξήσεις και τους τόκους επ' αυτών<cite> νδ.356/1974 αρ.61 παρ.1 εδ.1</cite><cite> 4067/2013 ΕφΑθ</cite>.
Για τις απαιτήσεις του Δημοσίου που κατέστησαν ληξιπρόθεσμες μετά την ημέρα του πλειστηριασμού, και για τις προσαυξήσεις και τους τόκους τους, το Δημόσιο δεν έχει προνόμιο<cite> 4067/2013 ΕφΑθ</cite><cite> 1950/2009 ΑΠ</cite>.

Ο καθ' ου η ανακοπή πρέπει να αναφέρει κατά τρόπο σαφή και ορισμένο με τις προτάσεις του τα γεγονότα που παρήγαγαν την καταταχθείσα απαίτησή του και που παρήγαγαν το προνόμιο επί της απαίτησης, αλλιώς οι ισχυρισμοί του είναι απαράδεκτοι λόγω αοριστίας<cite> 1316/1997 ΑΠ</cite><cite> 22741/2002 ΜονΠρ Θεσσαλ</cite>.
Επί καταταγείσας εργατικής απαίτησης, ο καθ' ου η ανακοπή πρέπει να αναφέρει την ειδικότητα, το ημερομήσθιο ή τις μηνιαίες αποδοχές του, το χρονικό διάστημα που παρείχε την εργασία του προς τον καθ' ου η εκτέλεση, τον χρόνο γέννησης της απαίτησής του, αλλιώς ο ισχυρισμός του είναι απαράδεκτος λόγω αοριστίας<cite> 1316/1997 ΑΠ</cite><cite> 22741/2002 ΜονΠρ Θεσσαλ</cite>.
Η αοριστία αυτή δεν διορθώνεται με παραπομπή σε έγγραφα που προσκομίζει ο καθ' ου<cite> 1316/1997 ΑΠ</cite><cite> 22741/2002 ΜονΠρ Θεσσαλ</cite>.
Η νομική βάση που προτείνει με τις προτάσεις ο καθ' ου η ανακοπή πρέπει να είναι η ίδια με αυτή που προτάθηκε με την αναγγελία, αλλιώς ο ισχυρισμός του είναι απαράδεκτος λόγω αοριστίας<cite> 22741/2002 ΜονΠρ Θεσσαλ</cite>.

Στην αναγγελία, η εξειδίκευση των παραγωγικών της απαιτήσεως γεγονότων μπορεί να γίνει με παραπομπή σε αγωγή ή σε δικαστική απόφαση που επισυνάφθηκε στην αναγγελία και συγκοινοποιήθηκε στον υπάλληλο του πλειστηριασμού, και η οποία αφορά και εξειδικεύει τις απαιτήσεις<cite> 387/2001 ΑΠ</cite>.

Οι δανειστές, μαχόμενοι κατά ή υπέρ του κύρους του πίνακα κατάταξης, στο πλαίσιο της διεξαγόμενης κατόπιν ανακοπής του αρ.979 παρ.2 ΚΠολΔ δίκης, είναι τρίτοι έναντι του καθ' ου η εκτέλεση οφειλέτη και δεν δεσμεύονται ούτε ωφελούνται από το μεταξύ αυτού και οποιουδήποτε δανειστή δεδικασμένο<cite> 387/2001 ΑΠ</cite><cite> 1666/2003 ΑΠ</cite>.
Η άρνηση ή αμφισβήτηση της απαίτησης, για την οποία έγινε κατάταξη, μπορεί να γίνει και στην περίπτωση που η απαίτηση και το προνόμιο αποδεικνύονται έναντι του καθ' ου η εκτέλεση με έγγραφα που έχουν αποδεικτική ισχύ έναντι αυτού, γιατί η αποδεικτική δύναμη των εγγράφων έναντι του καθ' ου η εκτέλεση δεν δεσμεύει και τους δανειστές που αναγγέλθηκαν<cite> 26236/2006 ΜονΠρΘεσσαλ</cite><cite> 1666/2003 ΑΠ</cite>.

Η εξασφαλισμένη με προσημείωση απαίτηση κατατάσσεται τυχαίως, υπό αίρεση τελεσίδικης επιδίκασης, και επί ματαίωσης της αίρεσης εφαρμόζεται επικουρική κατάταξη<cite> 187/2004 Εφ Δωδ</cite>.

Η αναγγελία δεν είναι αόριστη όταν σ' αυτή γίνεται αναφορά σε ορισμένη δικαστική απόφαση ή σε άλλο δημόσιο έγγραφο, με το οποίο αναγνωρίζεται η απαίτηση του αναγγελόμενου δανειστή ή το προνόμιό του, που κατατέθηκε μέσα στην προβλεπόμενη από τον νόμο προθεσμία<cite> 195/2003 ΑΠ</cite><cite> 187/2004 Εφ Δωδ</cite>.
Η αναγγελία δεν είναι αόριστη όταν σ' αυτή δεν περιγράφεται η εμπράγματη ασφάλεια για το χρέος, η ασφάλεια όμως προκύπτει από δημόσιο έγγραφο που είναι ήδη κατατεθειμένο, έστω και από άλλο πρόσωπο, στον επί του πλειστηριασμού υπάλληλο και είναι προσιτό σε όλους<cite> 187/2004 Εφ Δωδ</cite><cite> 77/1999 ΑΠ</cite><cite> 26236/2006 ΜονΠρΘεσσαλ</cite>.
Δημόσιο έγγραφο είναι και το πιστοποιητικό του Υποθηκοφύλακα περί εγγραφής προσημείωσης υποθήκης<cite> 187/2004 Εφ Δωδ</cite> ή εγγραφής υποθήκης<cite> 26236/2006 ΜονΠρΘεσσαλ</cite>.

Δικαίωμα αναγγελίας έχει και ο δανειστής χρηματικής απαίτησης που δεν διαθέτει αποδεικτικό έγγραφο περί της απαίτησής του<cite> 187/2004 Εφ Δωδ</cite>.
Για το κύρος της αναγγελίας δεν είναι αναγκαίο η απαίτηση να είναι βεβαία και εκκαθαρισμένη, ούτε να είναι εξοπλισμένη με εκτελεστό τίτλο, αφού μπορούν να καταταγούν και απαιτήσεις αμφίβολες ή υπό αίρεση<cite> 187/2004 Εφ Δωδ</cite>.
Σε αναγγελία μπορεί να προβεί και δανειστής που δεν διαθέτει καμμία απόδειξη για την απαίτησή του<cite> 7/2001 Εφ Λαρ</cite>. Η απαίτησή του όμως θα καταταγεί τυχαία<cite> 7/2001 Εφ Λαρ</cite>.
Σε αναγγελία μπορεί να προβεί και δανειστής του οποίου η απαίτηση δεν είναι ληξιπρόθεσμη<cite> 7/2001 Εφ Λαρ</cite>.

Η απαίτηση που τελεί υπό αίρεση ή είναι αμφίβολη, όπως και η απαίτηση υπέρ της οποίας υπάρχει εγγεγραμμένη προσημείωση κατατάσσεται τυχαία στον πίνακα κατάταξης<cite> 187/2004 Εφ Δωδ</cite><cite> 4745/2000 Εφ Αθ</cite>.

Αν η αναγγελία του δανειστή είναι εμπρόθεσμη και ορισμένη, αλλά δεν κατατέθηκαν<cite> 26236/2006 ΜονΠρΘεσσαλ</cite> ή κατατέθηκαν εκπρόθεσμα στον υπάλληλο του πλειστηριασμού έγγραφα που να την αποδεικνύουν, ο δανειστής χάνει το δικαίωμα να αποδείξει ενώπιον του υπαλλήλου του πλειστηριασμού την αναγγελθείσα απαίτησή του και να καταταγεί στον πίνακα εξ' αρχής οριστικά<cite> 187/2004 Εφ Δωδ</cite>.
Η απαίτησή του θα καταταχθεί τυχαίως<cite> 187/2004 Εφ Δωδ</cite><cite> 26236/2006 ΜονΠρΘεσσαλ</cite>.
Ο δανειστής μπορεί να αποδείξει την απαίτησή του και το προνόμιό της κατά την δίκη της ανακοπής, ακόμη και δεν κατέθεσε ή κατέθεσε εκπρόθεσμα στον υπάλληλο του πλειστηριασμού τα έγγραφα που αποδεικνύουν την απαίτηση και το προνόμιό της<cite> 187/2004 Εφ Δωδ</cite><cite> 119/2003 ΑΠ</cite>.

Ο υπάλληλος του πλειστηριασμού δικαιούται να θέσει μόνο τον όρο εγγυοδοσίας, προκειμένου να ικανοποιηθεί από το πλειστηρίασμα απαίτηση που κατατάγηκε τυχαίως και δεν οριστικοποιήθηκε<cite> 187/2004 Εφ Δωδ</cite>.
Ο υπάλληλος του πλειστηριασμού δεν δικαιούται να θέσει οποιονδήποτε άλλο όρο ή αίρεση για την ικανοποίηση τυχαίας απαίτησης, δηλαδή δεν δικαιούται να θέσει, στον δανειστή τυχαία καταταχθείσας απαίτησης, ορισμένη προθεσμία για την προσκόμιση τελεσίδικης απόφασης που να επιδικάζει την απαίτηση<cite> 187/2004 Εφ Δωδ</cite><cite> 1098/1996 ΑΠ</cite><cite> αρ.978 ΚΠολΔ</cite>.

Η απαίτηση που έχει προνόμιο προσημείωσης υποθήκης κατατάσσεται τυχαία, υπό την αίρεση της τελεσίδικης επιδίκασής της<cite> 187/2004 Εφ Δωδ</cite>.
Όταν επιδικαστεί τελεσίδικα η απαίτηση, ο δανειστής μπορεί βάσει της τελεσίδικης απόφασης να εισπράξει το μέρος του πλειστηριάσματος για το οποίο κατατάχθηκε τυχαία<cite> 187/2004 Εφ Δωδ</cite>.
Αν ματαιωθεί η αίρεση της τελεσίδικης επιδίκασης της απαίτησης, τότε το μέρος του πλειστηριάσματος για το οποίο κατατάχθηκε τυχαία ο δανειστής θα διατεθεί κατά τον τρόπο που ορίζει το αρ.978 παρ.2 ΚΠολΔ, τον οποίο ο υπάλληλος του πλειστηριασμού υποχρεούται να προβλέψει στον πίνακα και να προβεί σε επικουρική κατάταξη<cite> 187/2004 Εφ Δωδ</cite><cite> 1098/1996 ΑΠ</cite>.

Με την καταβολή του πλειστηριάσματος ματαιώνεται η αίρεση τροπής της προσημείωσης σε υποθήκη<cite> 187/2004 Εφ Δωδ</cite>.

Αν ο λόγος της ανακοπής κατά του πίνακα κατάταξης είναι η άρνηση από τον ανακόπτοντα της ύπαρξης της απαίτησης που κατατάχθηκε πριν από την δική του, ο καθ' ου η ανακοπή υποχρεούται να αποδείξει την ύπαρξη της απαίτησής του και το μεγεθός της<cite> 7/2001 Εφ Λαρ</cite><cite> 484/1989 ΑΠ</cite>.

Αν μετά την κατάταξη και των προνομιακά τυχαίων απαιτήσεων υπάρχουν και άλλες απαιτήσεις, αλλά δεν επαρκεί το πλειστηρίασμα για τις προνομιακά τυχαία αναγγελθείσες απαιτήσεις, οι οριστικές μη προνομιούχες απαιτήσεις δεν κατατάσσονται<cite> 26236/2006 ΜονΠρΘεσσαλ</cite>.

Η αναγγελία του δανειστή οφείλει να εξατομικεύει την απαίτηση και το προνόμιο του αναγγελόμενου, σε τέτοιο βαθμό ώστε να δίνεται στον υπάλληλο του πλειστηριασμού, αλλά και στο δικαστήριο της ανακοπής κατά του πίνακα κατάταξης, να κρίνει το κατά νόμο και ουσία βάσιμο της απαίτησης καθώς και του προνομίου αυτής έναντι των απαιτήσεων του επισπεύδοντος την εκτέλεση και των λοιπών αναγγελθέντων δανειστών, αλλά και να εξασφαλιστεί το δικαίωμα άμυνας του καθ' ου η εκτέλεση και των άλλων δανειστών κατά της αναγγελλόμενης απαίτησης, με την υποβολή παρατηρήσεων<cite> αρ.974 ΚΠολΔ</cite> ή με την άσκηση ανακοπής κατά του πίνακα κατάταξης<cite> 472/2005 ΑΠ</cite><cite> 7/2001 Εφ Λαρ</cite>.
Το δικόγραφο όμως της αναγγελίας είναι άκυρο λόγω αοριστίας μόνο όταν η περιγραφή της απαίτησης και του προνομίου του αναγγελλόμενου δανειστή είναι τόσο ελλειπής, ώστε να μην μπορεί ο οφειλέτης και οι λοιποί δανειστές να αντικρούσουν την αναγγελία κατά την άσκηση του ανωτέρου δικαιώματος των υπερασπίσεως και να υφίστανται εκ τούτου βλάβη<cite> 7/2001 Εφ Λαρ<cite>.

Αν η αναγγελία δανειστή από εργατική σχέση δεν αναφέρει το χρονικό διάστημα που αφορούν οι απαιτήσεις από μισθούς και το ύψος αυτών, καθώς και της αποζημίωσης λόγω καταγγελίας της σύμβασης εργασίας, δεν είναι αόριστη, εφόσον τα στοιχεία αυτά προκύπτουν από αγωγή ή δικαστική απόφαση που επισυνάπτεται στην αναγγελία και συγκοινοποιείται στον υπάλληλο του πλειστηριασμού<cite> 3061/2008 ΣτΕ</cite><cite> 387/2001 ΑΠ</cite>.

Το αναγγελτήριο που αφορά σε προνόμιο πρέπει να περιέχει αίτημα για προνομιακή κατάταξη της απαίτησης του δανειστή, αλλιώς το αναγγελτήριο είναι αόριστο ως προς την προνομιακή κατάταξη και συνεπώς άκυρο<cite> 472/2005 ΑΠ</cite>.
Η αοριστία του αναγγελτηρίου μπορεί να συμπληρωθεί μόνο με νέο αναγγελτήριο που θα επιδοθεί εμπρόθεσμα<cite> 472/2005 ΑΠ</cite>.

Η ανακοπή του αρ.979 ΚΠολΔ που αφορά τα έξοδα του πλειστηριασμού στρέφεται κατά του επισπεύδοντος την εκτέλεση δανειστή, και όχι κατά του Δικαστικού Επιμελητή<cite> 7/2001 Εφ Λαρ</cite>.
Η ανακοπή του αρ.979 ΚΠολΔ στρέφεται κατά των δανειστών των οποίων προσβάλλεται η κατάταξη<cite> 4067/2013 ΕφΑθ</cite>.

Η ανακοπή του αρ.979 ΚΠολΔ κατατίθεται εμπρόθεσμα εντός 12 εργασίμων ημερών αφότου επιδοθεί η πρόσκληση του υπαλλήλου του πλειστηριασμού προς γνώση του πίνακα κατάταξης<cite> 4067/2013 Εφ Αθ</cite>.
Αν ανακόπτων ή καθ' ου είναι το Δημόσιο, η προθεσμία είναι 30 ημερών, τόσο για το Δημόσιο<cite> κδ.26-06/10-07-1944 αρ.10</cite>, όσο και για τον αντίδικο του Δημοσίου<cite> 328/2005 ΑΠ</cite><cite> 4067/2013 ΕφΑθ</cite>.
Για να είναι παραδεκτοί οι πρόσθετοι λόγοι ανακοπής σε πίνακα κατάταξης, πρέπει το δικόγραφο των πρόσθετων λόγων να κατατεθεί και να επιδοθεί στν ίδια προθεσμία με την κύρια ανακοπή, δηλαδή εντός 12 εργασίμων ημερών αφότου επιδοθεί η πρόσκληση του υπαλλήλου του πλειστηριασμού προς γνώση του πίνακα κατάταξης<cite> 26236/2006 ΜονΠρΘεσσαλ</cite><cite> 1154/2004 ΑΠ</cite>.

Αν ο εκτελεστός τίτλος βάσει του οποίου επισπεύδεται εκτέλεση βασίζεται σε υποκείμενη σχέση δημοσίου δικαίου, η ανακοπή κατά του πίνακα κατάταξης υπάγεται στη δικαιοδοσία των διοικητικών δικαστηρίων, ακόμη και αν η απαίτηση του ανακόπτοντος ή του καθ' ου η εκτέλεση βασίζεται σε σχέση ιδιωτικού δικαίου<cite> 3061/2008 ΣτΕ</cite><cite> 18/1993 ΑΕΔ</cite>.

Στο δικόγραφο της ανακοπής κατά του πίνακα κατάταξης μπορεί να ενσωματωθεί η αναγγελία του καθ' ου η ανακοπή, μαζί με τα συνημμένα σε αυτή έγγραφα<cite> 1087/2013 ΑΠ</cite>.

Επί οφειλής παρακρατούμενων ρν γένει φόρων και ειδικότερα ΦΠΑ, εκ μέρους ημεδαπού νομικού προσώπου, μαζί με το νομικό πρόσωπο ενέχεται για την πληρωμή προς το Δημόσιο και ο νόμιμος εκπρόσωπος αυτού, ρκεί να ήταν νόμιμος εκπρόσωπος κατά την λειτουργία, την συγχώνευση ή τη διάλυση του νομικού προσώπου<cite> 4067/2013 ΕφΑθ</cite>.
Για την επέκταση της ευθύνης, οι φόροι πρέπει να είχαν γεννηθεί μετά την θέση σε ισχύ του περιέχοντος τη σχετική ρύθμιση, δηλαδή του ν.2648/1998<cite> 4067/2013 ΕφΑθ</cite>.
Αν ο καθ' ου είναι διαχειριστής εταιρείας, και βάσει αυτής της σχέσης ευθύνεται μαζί με την εταιρεία για τα χρέη ΦΠΑ και προστίμου ΦΠΑ αυτής, η αναγγελία κατά του καθ' ου πρέπει να εξειδικεύει και ποιό είναι το νομικό πρόσωπο της εταιρείας, αλλιώς η αναγγελία είναι αόριστη και άκυρη<cite> 1087/2013 ΑΠ</cite>.
Η αναφορά του ΑΦΜ της εταιρείας δεν είναι αρκετή για την ταυτοποίηση της εταιρείας και της νομικής της προσωπικότητας<cite> 1087/2013 ΑΠ</cite>.

Η απαίτηση που κατατάχθηκε στον πίνακα κατάταξης αποσβήνεται με την καταβολή του πλειστηριάσματος<cite> 26236/2006 ΜονΠρΘεσσαλ</cite>.
Αν ο δανειστής καταταχθεί για την απαίτηση που ικανοποιήθηκε με κατάταξη σε προηγούμενο πλαιστηριασμό, οι επόμενοί του δανειστές μπορούν να ασκοήσουν ανακοπή<cite> 26236/2006 ΜονΠρΘεσσαλ</cite><cite> 1561/2000 ΑΠ</cite>.

</main>
  <footer role="contentinfo"><small>© Greek Law</small></footer>
</body>
</html>
