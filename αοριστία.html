<!doctype html>
<html lang="el">
<head>
  <meta charset="utf-8">
  <title>Αοριστία</title>
  <meta name="description"      content="Αποφύγετε την αοριστία της αγωγής, με ασπίδα τη νομολογία">
  <meta name="robots"           content="archive, follow, index, snippet">
  <meta name="viewport"         content="initial-scale = 1">
  <meta name="format-detection" content="telephone = no">
  <link rel="stylesheet"        href="./stylesheets/greeklaw.css">
  <script async                 src="./javascripts/nav.js"></script>
</head>
<body>
  <header><a href="./">Greek Law</a></header>
  <nav role="navigation"></nav>

<main role="main">
<h1>Αοριστία</h1>
<h2>Ένσταση αοριστίας της αγωγής</h2>
Η αγωγή, για να είναι ορισμένη, πρέπει να περιέχει, εκτός από τα τυπικά στοιχεία που ορίζονται για κάθε δικόγραφο στα άρ. 117 και 118 ΚΠολΔ<cite> ΑΠ 577/2016</cite>,<ul>
<li>σαφή έκθεση των γεγονότων που θεμελιώνουν σύμφωνα με τον νόμο την αγωγή και δικαιολογούν την άσκησή της από τον ενάγοντα κατά του εναγομένου<cite> ΑΠ 786/2007</cite><cite> άρ. 216 παρ. 1 περ. α ΚΠολΔ</cite><cite> άρ. 338 ΚΠολΔ</cite>, και</li>
<li>ακριβή περιγραφή του αντικειμένου της διαφοράς<cite> ΑΠ 786/2007</cite><cite> άρ. 216 παρ. 1 περ. β ΚΠολΔ</cite>, και</li>
<li>ορισμένο αίτημα<cite> ΑΠ 786/2007</cite><cite> άρ. 216 παρ. 1 περ. γ ΚΠολΔ</cite>.</li></ul>

Αναγκαίο στοιχείο της αγωγής, για να είναι ορισμένη, είναι η πληρότητα της ιστορικής βάσης της αγωγής, δηλαδή η σαφής έκθεση στο αγωγικό δικόγραφο όλων των γεγονότων, είτε του εξωτερικού είτε του εσωτερικού κόσμου, τα οποία, σύμφωνα με τον εφαρμοστέο κανόνα ουσιαστικού δικαίου, θεμελιώνουν τη ζητούμενη έννομη συνέπεια<cite> ΑΠ 131/2022</cite><cite> άρ. 216 παρ. 1 ΚΠολΔ</cite><cite> άρ. 106 ΚΠολΔ</cite><cite> άρ. 335 ΚΠολΔ</cite><cite> άρ. 338 ΚΠολΔ</cite>.

Αναγκαίο στοιχείο της αγωγής, για να είναι ορισμένη, είναι τα πραγματικά περιστατικά που αποτελούν τις προϋποθέσεις εφαρμογής ορισμένης νομικής διάταξης, στα οποία και θεμελιώνεται το ασκούμενο με την αγωγή δικαίωμα<cite> ΑΠ 577/2016</cite>.

Αν η αγωγή είναι αόριστη, απορρίπτεται ως απαράδεκτη<cite> ΑΠ 1004/2017</cite>.

Αν η ένσταση απορριφθεί ως αόριστη, το δικαστήριο δεν ερευνά τα πραγματικά περιστατικά στα οποία στηρίζεται η ένσταση<cite> ΑΠ 663/2017</cite>.

Αν η ένσταση απορριφθεί ως νόμω αβάσιμη, το δικαστήριο δεν ερευνά τα πραγματικά περιστατικά στα οποία στηρίζεται η ένσταση<cite> ΑΠ 663/2017</cite>.

Αν στο δικόγραφο της αγωγής δεν περιέχονται τα πιο πάνω στοιχεία, ή αν αυτά περιέχονται κατά τρόπο ελλιπή ή ασαφή, η έλλειψη αυτή καθιστά μη νομότυπη την άσκηση της αγωγής, και επιφέρει την απόρριψή της ως απαράδεκτης<cite> ΑΠ 944/2013 σκέψ. I</cite> λόγω της αοριστίας<cite> ΑΠ 1004/2017</cite>.

Η απόρριψη της αγωγής ως απαράδεκτης λόγω αοριστίας επέρχεται<ul>
<li>αυτεπαγγέλτως<cite> ΑΠ 1004/2017</cite>, ή</li>
<li>κατόπιν προβολής σχετικού ισχυρισμού από τον εναγόμενο<cite> ΑΠ 1004/2017</cite>.</li></ul>

Η ένσταση αοριστίας είναι αυτοτελής ισχυρισμός<cite> ΑΠ 203/2017</cite>.

Ο χαρακτηρισμός του ισχυρισμού ως αόριστου έχει, ως προς τον χαρακτηρισμό του ως απαράδεκτου, σχέση ειδικού προς γενικού<cite> ΑΠ 630/2015</cite>.
Και αυτό, γιατί αν ο ισχυρισμός είναι αόριστος ή εκπρόθεσμος, χαρακτηρίζεται γενικά απαράδεκτος<cite> ΑΠ 630/2015</cite>.

Η αγωγή μπορεί να είναι<ul>
<li>νομικά αόριστη<cite> ΑΠ 1004/2017</cite>, ή</li>
<li>ποσοτικά αόριστη<cite> ΑΠ 1004/2017</cite>, ή</li>
<li>ποιοτικά αόριστη<cite> ΑΠ 1004/2017</cite>.</li></ul>

<h3>Νομική αοριστία</h3>
Η αγωγή ή ένσταση είναι νομικά αόριστη, αν<ul>
<li>τα πραγματικά περιστατικά που εκτίθενται σ' αυτήν είναι ανεπαρκή σε σχέση με αυτά που απαιτούνται από τον νόμο για τη θεμελίωσή της<cite> ΑΠ 42/2020</cite>.</li></ul>

Αν η αγωγή ή ένσταση ήταν νομικά αόριστη, και το δικαστήριο της ουσίας αρκέστηκε σε λιγότερα ή διαφορετικά στοιχεία από αυτά που απαιτεί ο νόμος, και την έκρινε ως ορισμένη, ιδρύεται ο λόγος αναίρεσης από το άρ. 559 αριθ. 1 ΚΠολΔ για παράβαση κανόνα ουσιαστικού δικαίου<cite> ΑΠ 42/2020</cite><cite> άρ. 559 αριθ. 1 ΚΠολΔ</cite>.

Αν η αγωγή ή ένσταση δεν ήταν νομικά αόριστη, και το δικαστήριο της ουσίας αξίωσε για τη θεμελίωσή της περισσότερα στοιχεία από όσα απαιτεί ο νόμος για τη θεμελίωση του αντίστοιχου δικαιώματος, και την έκρινε ως αόριστη, ιδρύεται ο λόγος αναίρεσης από το άρ. 559 αριθ. 1 ΚΠολΔ για παράβαση κανόνα ουσιαστικού δικαίου ως προς τη διαπίστωση δήθεν αοριστίας<cite> ΑΠ 42/2020</cite><cite> άρ. 559 αριθ. 1 ΚΠολΔ</cite>.

Το ίδιο ισχύει, κατ' αναλογία με την αγωγή, και για κάθε εισαγωγικό της δίκης δικόγραφο, μεταξύ των οποίων και η ανακοπή κατ' άρ. 632 ΚΠολΔ<cite> ΑΠ 99/2020</cite>.

Η νομική αοριστία συνδέεται με την νομική εκτίμηση του εφαρμοστέου κανόνα δικαίου<cite> ΑΠ 42/2020</cite>.
Η νομική αοριστία της αγωγής ελέγχεται αυτεπάγγελτα<cite> ΑΠ 577/2016</cite>.
Η νομική αοριστία της αγωγής ελέγχεται αναιρετικά ως παραβίαση του άρ. 559 αριθ. 1 ΚΠολΔ<cite> ΑΠ 577/2016</cite>.

Η νομική αοριστία της αγωγής αποτελεί παράβαση που ελέγχεται με τη διάταξη του άρ. 559 αριθ. 1 ΚΠολΔ<cite> ΑΠ 939/2013 σκέψ. I</cite><cite> άρ. 559 αριθ. 1 ΚΠολΔ</cite>.

Αν το δικαστήριο, για τον σχηματισμό της κρίσης του σχετικά με τη νομική θεμελίωση της αγωγής, αξίωσε περισσότερα από εκείνα που απαιτεί ο νόμος ή αρκέστηκε σε λιγότερα, ιδρύεται ο λόγος αναίρεσης από το άρ. 559 αριθ. 1 ΚΠολΔ<cite> ΑΠ 601/2017 σκέψ. 1</cite>.

Για την νομική θεμελίωση της αγωγής απαιτείται η έκθεση πραγματικών περιστατικών στο δικόγραφο της αγωγής<cite> ΑΠ 42/2020</cite>.

Ποσοτική αοριστία της αγωγής ή ένστασης υπάρχει, αν<ul>
<li>τα πραγματικά περιστατικά που θεμελιώνουν κατ' αρχήν το ασκούμενο με αυτή ουσιαστικό δικαίωμα και αποτελούν την προϋπόθεση εφαρμογής του αντίστοιχου κανόνα δικαίου, εξειδικεύονται ελλειπώς σ' αυτή<cite> ΑΠ 42/2020</cite>.</li></ul>
Η ποσοτική αοριστία της αγωγής ή ένστασης ελέγχεται με τον λόγο αναίρεσης από το άρ. 559 αριθ. 8 ΚΠολΔ<cite> ΑΠ 42/2020</cite>.

Κατ' άλλη άποψη, ποσοτική αοριστία της αγωγής υπάρχει αν<ul>
<li>δεν αναφέρονται όλα τα στοιχεία που απαιτούνται κατά νόμο για τη θεμελίωση του αιτήματος της αγωγής<cite> ΑΠ 203/2017</cite>.</li></ul>
Κατά την άποψη αυτή, η ποσοτική αοριστία της αγωγής ελέγχεται με τον λόγο αναίρεσης από το άρ. 559 αριθ. 14 ΚΠολΔ<cite> ΑΠ 203/2017</cite>.

Κατ' άλλη άποψη, ποσοτική αοριστία της αγωγής υπάρχει, αν<ul>
<li>δεν εκτίθενται στην αγωγή όλα τα στοιχεία που απαιτούνται κατά νόμο για τη στήριξη του αιτήματος της αγωγής, δηλαδή τα πραγματικά περιστατικά που απαρτίζουν την ιστορική βάση της αγωγής και προσδιορίζουν το αντικείμενο της δίκης<cite> ΑΠ 577/2016</cite>.</li></ul>
Κατά την άποψη αυτή, η ποσοτική αοριστία της αγωγής ελέγχεται με τον λόγο αναίρεσης από το άρ. 559 αριθ. 8 και 14 ΚΠολΔ<cite> ΑΠ 577/2016</cite>.
Κατά την άποψη αυτή, ο λόγος αναίρεσης από το άρ. 559 αριθ. 8 ΚΠολΔ ιδρύεται, αν<ul>
<li>το δικαστήριο έκρινε ορισμένη και νόμιμη την αγωγή, λαμβάνοντας υπόψη αναγκαία για τη θεμελίωση της αγωγής και την περιγραφή του αντικειμένου της δίκης γεγονότα που δεν εκτίθενται σε αυτή<cite> ΑΠ 577/2016</cite>, ή</li>
<li>το δικαστήριο απέρριψε ως αόριστη ή μη νόμιμη την αγωγή, παραγνωρίζοντας εκτιθέμενα για την θεμελίωση της αγωγής και την περιγραφή του αντικειμένου της δίκης γεγονότα, που με επάρκεια εκτίθενται σε αυτή<cite> ΑΠ 577/2016</cite>.</li></ul>
Κατά την άποψη αυτή, ο λόγος αναίρεσης από το άρ. 559 αριθ. 14 ΚΠολΔ ιδρύεται, αν<ul>
<li>το δικαστήριο, παρά τη μη επαρκή έκθεση σε αυτή των στοιχείων που είναι αναγκαία για τη στήριξη του αιτήματος της αγωγής, την έκρινε ορισμένη, θεωρώντας ότι αυτά εκτίθενται με επάρκεια<cite> ΑΠ 577/2016</cite>, ή</li>
<li>το δικαστήριο, παρά την επαρκή έκθεση των στοιχείων αυτών, την απέρριψε ως αόριστη<cite> ΑΠ 577/2016</cite>.</li></ul>

Ποιοτική αοριστία της αγωγής ή ένστασης υπάρχει, αν<ul>
<li>με αυτή γίνεται επίκληση απλώς των στοιχείων του νόμου, χωρίς αναφορά πραγματικών περιστατικών<cite> ΑΠ 42/2020</cite><cite> ΑΠ 203/2017</cite>.</li></ul>
Η ποιοτική αοριστία της αγωγής ή ένστασης ελέγχεται με τον λόγο αναίρεσης από το άρ. 559 αριθ. 8 ΚΠολΔ<cite> ΑΠ 42/2020</cite><cite> ΑΠ 203/2017</cite>.



Νομική αοριστία της αγωγής υπάρχει, αν<ul>
<li>το δικαστήριο για τη θεμελίωση της αγωγής στον συγκεκριμένο κανόνα ουσιαστικού δικαίου αξίωσε περισσότερα από εκείνα που ο κανόνας αυτός απαιτεί για τη γένεση του οικείου δικαιώματος, ή αρκέστηκε σε λιγότερα από τα απαιτούμενα στοιχεία, κρίνοντας αντίστοιχα την αγωγή μη στηριζόμενη στον νόμο ή νόμιμη<cite> ΑΠ 154/2017</cite>.</li></ul>

Νομική αοριστία της αγωγής υπάρχει, αν<ul>
<li>το δικαστήριο αξίωσε περισσότερα στοιχεία από τα απαιτούμενα από τον νόμο προς θεμελίωση του ασκούμενου δικαιώματος για να κρίνει νόμιμη την αγωγή, ή αντίθετα αρκέστηκε σε λιγότερα από τα απαιτούμενα στοιχεία<cite> ΑΠ 944/2013 σκέψ. I</cite>.</li></ul>

Νομική αοριστία της αγωγής υπάρχει, αν<ul>
<li>το δικαστήριο για τον σχηματισμό της κρίσης του για τη νομική επάρκεια της αγωγής και την εφαρμογή κανόνα ουσιαστικού δικαίου αξίωσε περισσότερα στοιχεία από τα απαιτούμενα κατά νόμο, ή αρκέσθηκε σε λιγότερα από τα απαιτούμενα στοιχεία<cite> ΑΠ 939/2013 σκέψ. I</cite>.</li></ul>

Νομική αοριστία της αγωγής υπάρχει, αν<ul>
<li>το δικαστήριο αξίωσε περισσότερα στοιχεία από τα απαιτούμενα από τον νόμο προς θεμελίωση του ασκούμενου δικαιώματος για να κρίνει νόμιμη την αγωγή, ή αντίθετα αρκέστηκε σε λιγότερα από τα απαιτούμενα στοιχεία<cite> ΑΠ 944/2013 σκέψ. I</cite>.</li></ul>

Νομική αοριστία της αγωγής υπάρχει, αν<ul>
<li>το δικαστήριο, για τη θεμελίωση της αγωγής στον συγκεκριμένο κανόνα ουσιαστικού δικαίου, αρκέστηκε σε στοιχεία λιγότερα ή αξίωσε περισσότερα από εκείνα που ο κανόνας αυτός απαιτεί για τη γένεση του οικείου δικαιώματος, και έκρινε αντίστοιχα νόμιμη ή μη στηριζόμενη στον νόμο την αγωγή<cite> ΑΠ 154/2017</cite>.</li></ul>



Η νομική αοριστία της αγωγής ελέγχεται με τη διάταξη του άρ. 559 αριθ. 1 ΚΠολΔ<cite> ΑΠ 944/2013 σκέψ. I</cite><cite> ΑΠ 186/2023</cite>.

Η ποσοτική αοριστία της αγωγής ελέγχεται με τη διάταξη του άρ. 559 αριθ. 14 ΚΠολΔ<cite> ΑΠ 944/2013 σκέψ. I</cite><cite> ΑΠ 1611/2008 σκέψ. 2</cite>.

Η ποιοτική αοριστία της αγωγής ελέγχεται με τη διάταξη του άρ. 559 αριθ. 8 ΚΠολΔ<cite> ΑΠ 944/2013 σκέψ. I</cite>.




Αν το δικαστήριο θεώρησε ή δεν θεώρησε, κατά παράβαση του νόμου, τα εκτιθέμενα πραγματικά γεγονότα επαρκή για την περαιτέρω εξειδίκευση του κανόνα δικαίου, ιδρύεται ο λόγος αναίρεσης από το άρ. 559 αριθ. 14 ΚΠολΔ<cite> ΑΠ 601/2017 σκέψ. 1</cite>.





Ποσοτική αοριστία της αγωγής υπάρχει, αν<ul>
<li>στην αγωγή δεν εκτίθενται γεγονότα αναγκαία για τη θεμελίωση και την περιγραφή του αντικειμένου της δίκης, αλλά το δικαστήριο τα έλαβε υπόψη παρότι δεν εκτίθενται στη αγωγή, και έκρινε ορισμένη και νόμιμη την αγωγή<cite> ΑΠ 154/2017</cite>, ή</li>
<li>στην αγωγή εκτίθενται με επάρκεια τα γεγονότα για τη θεμελίωση και την περιγραφή του αντικειμένου της δίκης, αλλά το δικαστήριο τα παραγνώρισε, και απέρριψε ως αόριστη ή μη νόμιμη την αγωγή<cite> ΑΠ 154/2017</cite>.</li></ul>
Αν υπάρχει ποσοτική αοριστία της αγωγής, ιδρύεται ο λόγος αναίρεσης από το άρ. 559 αριθ. 8 ΚΠολΔ<cite> ΑΠ 154/2017</cite>.

Ποσοτική αοριστία της αγωγής υπάρχει, αν<ul>
<li>στην αγωγή δεν συγκεκριμενοποιούνται όλα τα στοιχεία που απαιτούνται κατά νόμο για τη στήριξη του αιτήματός της, δηλαδή τα πραγματικά περιστατικά που απαρτίζουν την ιστορική βάση της αγωγής και προσδιορίζουν το αντικείμενο της δίκης<cite> ΑΠ 781/2015 σκέψ. II</cite>.</li></ul>
Η ποσοτική αοριστία της αγωγής δημιουργεί λόγους αναίρεσης από το άρ. 559 αριθ. 8 και αριθ. 14 ΚΠολΔ<cite> ΑΠ 781/2015 σκέψ. II</cite><cite> άρ. 559 αριθ. 8 ΚΠολΔ</cite><cite> άρ. 559 αριθ. 14 ΚΠολΔ</cite>.

Ποσοτική ή ποιοτική αοριστία της αγωγής υπάρχει, αν<ul>
<li>στην αγωγή δεν συγκεκριμενοποιούνται όλα τα στοιχεία που απαιτούνται κατά νόμο για τη θεμελίωση του αιτήματός της<cite> ΑΠ 661/2018</cite>.</li></ul>
Η ποσοτική ή ποιοτική αοριστία ελέγχεται με τους αναιρετικούς λόγους από το άρ. 559 αριθ. 8 και άριθ. 14 ΚΠολΔ<cite> ΑΠ 661/2018</cite><cite> άρ. 559 αριθ. 8 ΚΠολΔ</cite><cite> άρ. 559 αριθ. 14 ΚΠολΔ</cite>.

Ποσοτική ή ποιοτική αοριστία της αγωγής υπάρχει, αν<ul>
<li>δεν εκτίθενται στην αγωγή όλα τα στοιχεία που απαιτούνται κατά τον νόμο για τη στήριξη του αιτήματος της αγωγής, δηλαδή τα πραγματικά περιστατικά που απαρτίζουν την ιστορική βάση της αγωγής και προσδιορίζουν το αντικείμενο της δίκης<cite> ΑΠ 186/2023</cite><cite> ΑΠ 154/2017</cite>.</li></ul>
Κατ' αυτήν την άποψη, η ποσοτική ή ποιοτική αοριστία της αγωγής δημιουργεί λόγους αναίρεσης από το άρ. 559 αριθ. 8 και αριθ. 14 ΚΠολΔ<cite> ΑΠ 186/2023</cite><cite> άρ. 559 αριθ. 8 ΚΠολΔ</cite><cite> άρ. 559 αριθ. 14 ΚΠολΔ</cite>.
Κατ' αυτήν την άποψη, η ποσοτική αοριστία της αγωγής και η ποσοτική αοριστία της αγωγής είναι διακριτές<cite> ΑΠ 186/2023</cite>.



Ποιοτική αοριστία της αγωγής υπάρχει, αν<ul>
<li>στην αγωγή εκτίθενται μη επαρκώς τα στοιχεία που είναι αναγκαία για τη στήριξη του αιτήματος της αγωγής, αλλά το δικαστήριο έκρινε την αγωγή ορισμένη, παρά τη μη επαρκή έκθεσή τους, θεωρώντας ότι αυτά εκτίθενται με επάρκεια<cite> ΑΠ 154/2017</cite>, ή</li>
<li>στην αγωγή εκτίθενται επαρκώς τα στοιχεία που είναι αναγκαία για τη στήριξη του αιτήματος της αγωγής, αλλά το δικαστήριο απέρριψε την αγωγή ως αόριστη, παρά την επαρκή έκθεση των στοιχείων αυτών<cite> ΑΠ 154/2017</cite>.</li></ul>
Αν υπάρχει ποιοτική αοριστία της αγωγής, ιδρύεται ο λόγος αναίρεσης από το άρ. 559 αριθ. 14 ΚΠολΔ<cite> ΑΠ 154/2017</cite>.


Ο ενάγων δεν μπορεί να θεραπεύσει τη νομική αοριστία της αγωγής με τις προτάσεις του<cite> ΑΠ 1004/2017</cite><cite> ΑΠ 1087/2014</cite><cite> άρ. 224 ΚΠολΔ</cite><cite> άρ. 236 ΚΠολΔ</cite>.

Ο ενάγων έχει την ευχέρεια να συμπληρώσει, να διευκρινίσει, ή να διορθώσει τους περιεχόμενους στην αγωγή ισχυρισμούς του κατά τη διάταξη του άρ. 224 εδ. 2 ΚΠολΔ, αρκεί να μην μεταβάλλεται η βάση της αγωγής, όχι όμως και να αναπληρώσει τους ελλείποντες ουσιώδεις αγωγικούς ισχυρισμούς, και μάλιστα εκείνους που συνιστούν θεμελιώδη στοιχεία του αγωγικού δικαιώματος<cite> ΑΠ 1611/2008 σκέψ. 2</cite>.

Αναγκαίο στοιχείο της αγωγής, για να είναι αυτή ορισμένη, αποτελεί η πληρότητα της ιστορικής της βάσης, δηλαδή η σαφής έκθεση στο αγωγικό δικόγραφο όλων των γεγονότων, είτε του εξωτερικού είτε του εσωτερικού κόσμου, τα οποία σύμφωνα με τον εφαρμοστέο κανόνα ουσιαστικού δικαίου θεμελιώνουν τη ζητούμενη έννομη συνέπεια<cite> ΑΠ 8/2013 σκέψ. 2</cite>.

Για το ορισμένο της αγωγής αρκεί να εκτίθενται στο δικόγραφο αυτής τα πραγματικά περιστατικά που αποτελούν τις προϋποθέσεις εφαρμογής ορισμένης νομικής διάταξης, στα οποία και θεμελιώνεται το ασκούμενο με την αγωγή δικαίωμα<cite> ΑΠ 577/2016</cite><cite> άρ. 216 παρ. 1 ΚΠολΔ</cite>.

Η ακριβής περιγραφή του αντικειμένου της διαφοράς, ως στοιχείο της ιστορικής βάσης της αγωγής, συντελείται με την παράθεση στο αγωγικό δικόγραφο όλων των πραγματικών περιστατικών που είναι, κατά νόμο, αναγκαία για τη θεμελίωση του εκάστοτε αξιούμενου με την αγωγή δικαιώματος<cite> ΑΠ 866/2009 σκέψ. II</cite>.

Ιστορική βάση της αγωγής είναι το σύνολο των γεγονότων που θεμελιώνουν την αγωγή, χωρίς την επίκληση των οποίων δεν είναι εφικτή η διάγνωση της επίδικης σχέσης<cite> ΑΠ 329/2007</cite><cite> ΑΠ 954/2011</cite><cite> άρ. 216 παρ. 1 εδ. α ΚΠολΔ</cite>.

Η αγωγή δεν είναι ανάγκη να περιέχει νομική βάση<cite> ΑΠ 488/2010</cite>.

Η μνεία στην αγωγή της υπαγωγής των επικαλούμενων περιστατικών σε συγκεκριμένη νομική διάταξη δεν δεσμεύει το δικαστήριο<cite> ΑΠ 488/2010</cite>.

<h3>Ποσοτική αοριστία της αγωγής</h3>
Η αγωγή είναι ποσοτικά αόριστη, αν<ul>
<li>στην αγωγή εξειδικεύονται ελλιπώς τα πραγματικά περιστατικά που θεμελιώνουν κατ' αρχήν το ασκούμενο με την αγωγή ουσιαστικό δικαίωμα και αποτελούν την προϋπόθεση εφαρμογής του αντίστοιχου κανόνα ουσιαστικού δικαίου<cite> ΑΠ 1724/2014</cite>.</li></ul>

Η αγωγή είναι ποσοτικά αόριστη, αν<ul>
<li>στην αγωγή δεν αναφέρονται με πληρότητα τα πραγματικά περιστατικά που αποτελούν την προϋπόθεση εφαρμογής του κανόνα δικαίου στον οποίο στηρίζεται το αίτημα της αγωγής<cite> ΑΠ 939/2013 σκέψ. I</cite><cite> άρ. 216 παρ. 1 περ. α ΚΠολΔ</cite><cite> άρ. 216 παρ. 1 περ. β ΚΠολΔ</cite>.</li></ul>

Ο ενάγων δύναται να θεραπεύσει την ποσοτική αοριστία της αγωγής με τις προτάσεις του<cite> ΑΠ 1004/2017</cite><cite> ΑΠ 1087/2014</cite><cite> άρ. 224 ΚΠολΔ</cite><cite> άρ. 236 ΚΠολΔ</cite>.

Αν με το δικόγραφο της αγωγής γίνεται επίκληση του χρόνου κατάρτισης της επίδικης σύμβασης, και δεν προκύπτει ζήτημα παραγραφής, είναι επιτρεπτή η συγκεκριμενοποίηση του χρόνου κατάρτισης της σύμβασης με βάση τα ειδικότερα περιστατικά που προκύπτουν από την αποδεικτική διαδικασία<cite> ΑΠ 954/2011</cite><cite> ΑΠ 329/2007</cite>.
Και αυτό, ακόμη και αν τα περιστατικά που προκύπτουν από την αποδεικτική διαδικασία δεν συμπίπτουν πλήρως με τα εκτιθέμενα στην αγωγή<cite> ΑΠ 954/2011</cite><cite> ΑΠ 329/2007</cite>.

Αν στην αγωγή αδικαιολόγητου πλουτισμού από άκυρη σύμβαση πώλησης για το εκτός του συμβολαίου τίμημα προσδιορίζεται η αγοραία αξία που είχε το ακίνητο κατά την άσκηση της αγωγής, και δεν προσδιορίζεται η αξία του ακινήτου κατά τον χρόνο κατάρτισης της πώλησης, η αγωγή δεν είναι ποσοτικά αόριστη από μόνο αυτό<cite> ΑΠ 186/2023</cite>.
Και αυτό, γιατί το αν η αγοραία αξία του πωληθέντος ακινήτου κατά τον χρόνο κατάρτισης της σύμβασης ανταποκρίνεται και πράγματι στην αγοραία αξία που αναφέρεται στην αγωγή, είναι θέμα απόδειξης<cite> ΑΠ 186/2023</cite>.

<h3>Ποιοτική αοριστία της αγωγής</h3>
Η αγωγή είναι ποιοτικά αόριστη,<ul>
<li>στην αγωγή γίνεται επίκληση απλώς των στοιχείων (ή όρων <cite> ΑΠ 171/2017</cite><cite> ΑΠ 939/2013 σκέψ. I</cite>) του νόμου, χωρίς να αναφέρονται τα πραγματικά περιστατικά που θεμελιώνουν την εφαρμογή του συγκεκριμένου κανόνα δικαίου<cite> ΑΠ 1004/2017</cite><cite> ΑΠ 1724/2014</cite>.</li></ul>

Ο ενάγων μπορεί να θεραπεύσει την ποιοτική αοριστία της αγωγής με τις προτάσεις του<cite> ΑΠ 1004/2017</cite><cite> ΑΠ 1087/2014</cite><cite> άρ. 224 ΚΠολΔ</cite><cite> άρ. 236 ΚΠολΔ</cite>.

Στην εκούσια δικαιοδοσία, επιτρέπεται η συμπλήρωση των στοιχείων της αίτησης που αναφέρονται στο άρ. 747 παρ. 2 ΚΠολΔ, επομένως και του αιτήματός της, με τις προτάσεις<cite> ΑΠ 1384/2018</cite><cite> άρ. 747 παρ. 2 ΚΠολΔ</cite><cite> άρ. 115 παρ. 3 ΚΠολΔ</cite>.

Στην εκούσια δικαιοδοσία, στο ειρηνοδικείο, επιτρέπεται η συμπλήρωση των στοιχείων της αίτησης που αναφέρονται στο άρ. 747 παρ. 2 ΚΠολΔ, επομένως και του αιτήματός της, και προφορικά κατά τη συζήτηση στο ακροατήριο<cite> ΑΠ 1384/2018</cite><cite> άρ. 747 παρ. 2 ΚΠολΔ</cite><cite> άρ. 115 παρ. 3 ΚΠολΔ</cite>.

<h3 id="περιγραφή-του-αντικειμένου-της-διαφοράς">Περιγραφή του αντικειμένου της διαφοράς</h3>
Η ακριβής περιγραφή του αντικειμένου της διαφοράς είναι συνυφασμένη με την υποβολή αιτήματος που είναι ορισμένο και όχι αόριστο<cite> ΑΠ 637/2018</cite>.
Διαφορετικά, το δικαστήριο αδυνατεί να εκδώσει απόφαση συγκεκριμένη και επιδεκτική εκτέλεσης<cite> ΑΠ 637/2018</cite>. 

<h3>Έρευνα της αοριστίας της αγωγής</h3>
Η αοριστία της αγωγής ερευνάται από το δικαστήριο της ουσίας αυτεπαγγέλτως<cite> ΑΠ 971/2013</cite><cite> άρ. 111 παρ. 2 ΚΠολΔ</cite><cite> άρ. 118 παρ. 4 ΚΠολΔ</cite><cite> άρ. 216 παρ. 1 ΚΠολΔ</cite>.
Και αυτό, γιατί η αοριστία της αγωγής ανάγεται στην προδικασία<cite> ΑΠ 971/2013</cite><cite> άρ. 111 παρ. 2 ΚΠολΔ</cite><cite> άρ. 118 παρ. 4 ΚΠολΔ</cite><cite> άρ. 216 παρ. 1 ΚΠολΔ</cite>.

Για την έρευνα της αοριστίας της αγωγής δεν απαιτείται ισχυρισμός του εναγομένου και αίτημά του για απόρριψη της αγωγής λόγω αοριστίας<cite> ΑΠ 971/2013</cite>.
Και αυτό, γιατί η αοριστία της αγωγής ερευνάται αυτεπαγγέλτως<cite> ΑΠ 971/2013</cite><cite> άρ. 111 παρ. 2 ΚΠολΔ</cite><cite> άρ. 118 παρ. 4 ΚΠολΔ</cite><cite> άρ. 216 παρ. 1 ΚΠολΔ</cite>.

<h3>Αοριστία της αγωγής ως λόγος έφεσης</h3>
Αν ο εναγόμενος προβάλει την αοριστία της αγωγής για πρώτη φορά στο δευτεροβάθμιο δικαστήριο με λόγο έφεσης, ο ισχυρισμός του αυτός δεν είναι απαράδεκτος<cite> ΑΠ 1682/2022</cite><cite> ΑΠ 786/2007</cite>.
Και αυτό, γιατί ο ισχυρισμός της αοριστίας της αγωγής μπορεί να ληφθεί υπόψη και αυτεπαγγέλτως, και συνεπώς συντρέχουν οι προϋποθέσεις του άρ. 527 εδ. 1 περ. 3 ΚΠολΔ και άρ. 269 ΚΠολΔ για το παραδεκτό της προβολής του ισχυρισμού στο δευτεροβάθμιο δικαστήριο<cite> ΑΠ 786/2007</cite><cite> άρ. 527 εδ. 1 περ. 3 ΚΠολΔ</cite><cite> άρ. 269 παρ. 1 εδ. 2 ΚΠολΔ</cite>.

<h3>Αοριστία της ένστασης αοριστίας</h3>
Αν η ένσταση αοριστίας της αγωγής αναφέρει γενικά ότι η αγωγή είναι αόριστη, και δεν αναφέρει τις συγκεκριμένες αοριστίες σε σχέση με τα πραγματικά περιστατικά που είναι απαραίτητα για τη στήριξη του αγωγικού δικαιώματος, εξαιτίας των οποίων δεν παρέχεται η δυνατότητα στον εναγόμενο να αμυνθεί, η ένσταση είναι απαράδεκτη<cite> ΑΠ 571/2004</cite>.

Ο ισχυρισμός για αοριστία της αγωγής προτεινόμενος ή επαναφερόμενος ενώπιον του Εφετείου δεν αρκεί να αναφέρει ότι η αγωγή είναι αόριστη, αλλά πρέπει να αναφέρει τις συγκεκριμένες αοριστίες σε σχέση με τα πραγματικά περιστατικά που είναι απαραίτητα για τη στήριξη του αγωγικού δικαιώματος, εξαιτίας των οποίων αοριστιών δεν παρέχεται η δυνατότητα στον εναγόμενο να αμυνθεί<cite> ΑΠ 508/2008 σκέψ. I</cite>.

Η αοριστία της ένστασης δεν θεραπεύεται με την επίκληση εγγράφων<cite> ΑΠ 880/2010</cite>.

Αν<ul>
<li>ο εναγόμενος προτείνει την αοριστία της αγωγής<cite> ΑΠ 1611/2008 σκέψ. 17</cite>, ή</li>
<li>ο εναγόμενος δεν συμπράττει στην άρση της αοριστίας της αγωγής<cite> ΑΠ 1611/2008 σκέψ. 17</cite>,</li></ul>
ο εναγόμενος δεν ενεργεί κακόπιστα<cite> ΑΠ 1611/2008 σκέψ. 17</cite>.

Η διάταξη του άρ. 20 παρ. 1 Συντάγματος, που καθιερώνει το δικαίωμα στην παροχή έννομης προστασίας από τα δικαστήρια, η διάταξη του άρ. 6 παρ. 1 ΕΣΔΑ, που επιβάλλει τη δίκαιη δίκη, και η διάταξη του άρ. 5 ΚΠολΔ, που παρέχει τη δυνατότητα στα δικαστήρια να ζητήσουν τη διενέργεια διαδικαστικών πράξεων από Ελληνικές ή αλλοδαπές αρχές στο εξωτερικό, προϋποθέτουν ορισμένο και παραδεκτό αίτημα στην αγωγή για παροχή έννομης προστασίας με δίκαιη δίκη, και δεν αποτελούν νομική βάση για άρση της οποιασδήποτε αοριστίας του δικογράφου της αγωγής<cite> ΑΠ 1611/2008 σκέψ. 17</cite><cite> άρ. 20 παρ. 1 Συντάγματος</cite><cite> άρ. 6 παρ. 1 ΕΣΔΑ</cite><cite> άρ. 5 ΚΠολΔ</cite>.

<h2 id="αρνητικός-ισχυρισμός-και-αοριστία">Αρνητικός ισχυρισμός και αοριστία</h2>
Αν προβάλλεται αοριστία κάποιου ισχυρισμού, και ο ισχυρισμός αυτός αποτελεί άρνηση της αγωγής, ο ισχυρισμός περί αοριστίας είναι αλυσιτελής<cite> ΑΠ 353/2022</cite>.

<h2 id="αντιφατικοί-ισχυρισμοί-και-αοριστία">Αντιφατικοί ισχυρισμοί και αοριστία</h2>
Οι ισχυρισμοί είναι αντιφατικοί, αν οι ιστορικές βάσεις των ισχυρισμών αποκλείεται να συνυπάρχουν λογικά<cite> ΑΠ 341/2010 σκέψ. I</cite><cite> ΑΠ 771/2010 σκέψ. III</cite>.

Αν ο εναγόμενος προβάλει ένσταση, και επικαλείται διαφορετικές και αντιφατικές ιστορικές βάσεις του ισχυρισμού του, η ένστασή του είναι αόριστη<cite> ΑΠ 811/2014</cite>.

Στο περιεχόμενο του καθήκοντος αληθείας υπάγεται και η απαγόρευση προβολής αντιφατικών ισχυρισμών<cite> ΑΠ 341/2010 σκέψ. I</cite>.

Η παράβαση του καθήκοντος αληθείας μπορεί να έχει ως κύρωση την επιβολή χρηματικών ποινών<cite> ΑΠ 110/2008 σκέψ. I</cite><cite> άρ. 116 ΚΠολΔ</cite><cite> άρ. 205 ΚΠολΔ</cite>.

Για την επιβολή ποινής λογω παράβαση του καθήκοντος αληθείας απαιτείται εν γνώσει επιχείρηση της παράβασης, και δεν αρκεί ο ενδεχόμενος δόλος ούτε η βαριά αμέλεια<cite> ΑΠ 844/2008</cite>.

Κατά μια άποψη, αν ο διάδικος προβάλει κάποιον ισχυρισμό, και προβάλει ισχυρισμό αντιφατικό με τον πρώτο κατά παράβαση του καθήκοντος αληθείας, ο μεταγενέστερος κατά σειρά προβολής ισχυρισμός είναι απαράδεκτος<cite> ΑΠ 771/2010 σκέψ. III</cite>.

Κατ' άλλη άποψη, αν ο διάδικος προβάλει κάποιον ισχυρισμό, και προβάλει ισχυρισμό αντιφατικό με τον πρώτο κατά παράβαση του καθήκοντος αληθείας, ο ισχυρισμός δεν είναι απαράδεκτος από μόνη την παράβαση του καθήκοντος αληθείας<cite> ΑΠ 110/2008 σκέψ. I</cite><cite> άρ. 116 ΚΠολΔ</cite>.
Και αυτό, γιατί διαφορετικά ο διάδικος θα στερούνταν το κατοχυρωμένο και από το άρ. 20 Συντάγματος δικαίωμα για παροχή έννομης προστασίας, το οποίο, κατά την αδιάστικτη διατύπωση της συνταγματικής αυτής διάταξης, εξασφαλίζεται ακόμη και στον παραβάτη των επιταγών του άρ. 116 ΚΠολΔ<cite> ΑΠ 110/2008 σκέψ. I</cite><cite> άρ. 20 Συντάγματος</cite>.

Αν η αντίφαση δεν υπάρχει προς άλλα επικαλούμενα γεγονότα, αλλά μόνο ως προς τον νομικό χαρακτηρισμό αυτών των άλλων γεγονότων, δεν παραβιάζεται το καθήκον αληθείας, και δεν είναι απαράδεκτη η ένσταση<cite> ΑΠ 110/2008 σκέψ. I</cite>.

Η επικουρική προβολή αντιφατικών ισχυρισμών συγχωρείται<cite> ΑΠ 533/2016 σκέψ. 7</cite>.

Η επικουρική προβολή ένστασης, για την περίπτωση που δεν ήθελε γίνει δεκτή η αιτιολογημένη άρνηση της ιστορικής βάσης της αγωγής, συγχωρείται<cite> ΑΠ 110/2008 σκέψ. I</cite>.

Η επικουρική προβολή αντιφατικών ισχυρισμών με τις προτάσεις συγχωρείται, αν διευκρινίζεται σε κάποιο σημείο των προτάσεων ότι οι ισχυρισμοί προβάλλονται επικουρικά, ακόμη και αν σε άλλο σημείο γίνεται λόγος για ύπαρξη της ιστορικής βάσης ενός μόνο ισχυρισμού<cite> ΑΠ 533/2016 σκέψ. 7</cite>.

Αν προβληθεί ένας ισχυρισμός ως κύριος, και άλλος ως επικουρικός, και το δικαστήριο αποδεχθεί τον κύριο ισχυρισμό, ο ισχυρισμός που προβλήθηκε επικουρικά δεν αποτελεί κρίσιμη ομολογία του διαδίκου που τον προέβαλε<cite> ΑΠ 533/2016 σκέψ. 7</cite><cite> ΑΠ 533/2016 σκέψ. 6</cite>.

Η αγωγή δεν είναι αόριστη από μόνο το ότι δεν αναφέρει<ul>
<li>τη χρηματική αξία του επίδικου αντικειμένου, σε δίκες περιουσιακών σχέσεων<cite> 163/2013 Εφ.Δωδεκανήσου</cite>, ή</li>
<li>τα στοιχεία που θεμελιώνουν την αρμοδιότητα του δικαστηρίου<cite> 163/2013 Εφ.Δωδεκανήσου</cite>.</li></ul>

Επί αγωγής από απαίτηση του συζύγου προς συμμετοχή στα αποκτήματα του άλλου συζύγου, αν έχει παρέλθει σημαντικός χρόνος από την αμετάκλητη λύση ή ακύρωση του γάμου ή συμπλήρωση τριετίας από τη συζυγική διάσταση, και έχει επέλθει (τιμαριθμική) μεταβολή της πραγματικής αξίας του χρήματος, ο ενάγων δύναται να αξιώσει την απόδοση του μεγαλύτερου ποσού που ισοδυναμεί, κατά τον χρόνο της συζήτησης, με την αξία της συμβολής του κατά τον κρίσιμο χρόνο γέννεσης της αξίωσής του, και ο εναγόμενος μπορεί αντίστοιχα να προβάλει ότι η πραγματική αξία του χρήματος έχει μειωθεί και να ζητήσει αντίστοιχη προσαρμογή του οφειλόμενου ποσού<cite> ΑΠ 782/2019</cite>.

Αν ο ενάγων δεν αξιώσει τέτοια αναπροσαρμογή, δεν δημιουργείται ελάττωμα του δικογράφου της αγωγής, και η αγωγή δεν καθίσταται αόριστη από μόνο αυτό<cite> ΑΠ 782/2019</cite>.

Αν ασκήθηκε αγωγή εναντίον νομικού προσώπου, με αντικείμενο την εκπλήρωση υποχρέωσής του που ανέλαβε με σύμβαση, για το ορισμένο της αγωγής δεν απαιτείται να αναφέρεται<ul>
<li>το όνομα του φυσικού προσώπου το οποίο σύμφωνα με τον νόμο ή το καταστατικό εκπροσώπησε το νομικό πρόσωπο κατά την κατάρτιση της σύμβασης<cite> ΑΠ 2162/2013 σκέψ. II</cite><cite> άρ. 18 παρ. 2 ν. 2190/1920</cite><cite> άρ. 22 παρ. 3 ν. 2190/1920</cite><cite> άρ. 211 ΑΚ</cite><cite> άρ. 713 ΑΚ</cite><cite> άρ. 61 ΑΚ</cite><cite> άρ. 65 ΑΚ</cite><cite> άρ. 67 ΑΚ</cite><cite> άρ. 68 ΑΚ</cite><cite> άρ. 70 ΑΚ</cite>.</li></ul>
Και αυτό, γιατί το στοιχείο αυτό δεν ανάγεται στη νομιμοποίηση, αλλά στο κύρος της σύμβασης<cite> ΑΠ 2162/2013 σκέψ. II</cite>.

Αν, όμως, στην παραπάνω περίπτωση, ο αντίδικος αντισυμβαλλόμενος του νομικού προσώπου αμφισβητήσει το κύρος της σύμβασης λόγω έλλειψης νόμιμης εκπροσώπησης του νομικού προσώπου, το νομικό πρόσωπο πρέπει με τις προτάσεις του κατά την πρώτη συζήτηση να προτείνει και να αποδείξει τη συνδρομή των στοιχείων επί των οποίων θεμελιώνεται η εξουσία του ενεργήσαντος ως αντιπροσώπου του, και το Δικαστήριο να προσδιορίσει στην απόφασή του το φυσικό πρόσωπο το οποίο ανέλαβε για λογαριασμό του νομικού προσώπου τη συμβατική υποχρέωση και νομίμως εκπροσώπησε αυτό στη συγκεκριμένη περίπτωση, ώστε να καταστεί δυνατός ο έλεγχος του Αρείου Πάγου περί της ορθής ή μη εφαρμογής των σχετικών διατάξεων<cite> ΑΠ 2162/2013 σκέψ. II</cite><cite> άρ. 18 παρ. 2 ν. 2190/1920</cite><cite> άρ. 22 παρ. 3 ν. 2190/1920</cite><cite> άρ. 211 ΑΚ</cite><cite> άρ. 713 ΑΚ</cite><cite> άρ. 61 ΑΚ</cite><cite> άρ. 65 ΑΚ</cite><cite> άρ. 67 ΑΚ</cite><cite> άρ. 68 ΑΚ</cite><cite> άρ. 70 ΑΚ</cite>.

Αν η αξία του αντικειμένου της δίκης δεν αναφέρεται στην αγωγή, μπορεί να συμπληρωθεί με τις προτάσεις<cite> 163/2013 Εφ.Δωδεκανήσου</cite><cite> 2369/2007 Εφ.Αθηνών</cite>.

Περισσότερα για το <a href="./εξόφληση.html#ένσταση-εξόφλησης">ορισμένο ένστασης εξόφλησης</a>

<h4>Ορισμένο αγωγής εργολαβικής αμοιβής</h4>
Αν η αγωγή του εργολάβου για την καταβολή της αμοιβής του από τον εργοδότη περιλαμβάνει τα παρακάτω στοιχεία, είναι ορισμένη:<ul>
<li>την καταρτισθείσα σύμβαση μίσθωσης έργου<cite> ΑΠ 508/2008 σκέψ. I</cite><cite> ΑΠ 329/2007</cite>, και</li>
<li>το συμφωνηθέν έργο<cite> ΑΠ 508/2008 σκέψ. I</cite><cite> ΑΠ 329/2007</cite>, και</li>
<li>τη συμφωνηθείσα αμοιβή<cite> ΑΠ 508/2008 σκέψ. I</cite><cite> ΑΠ 329/2007</cite>, και</li>
<li>την εκτέλεση του έργου<cite> ΑΠ 508/2008 σκέψ. I</cite><cite> ΑΠ 329/2007</cite>, και</li>
<li>την παράδοση του έργου στον εργοδότη<cite> ΑΠ 508/2008 σκέψ. I</cite><cite> ΑΠ 329/2007</cite> ή την προσφορά του έργου<cite> ΑΠ 508/2008 σκέψ. I</cite>, και</li>
<li>τον χρόνο παράδοσης του έργου<cite> ΑΠ 329/2007</cite>, και</li>
<li>αν η αμοιβή είχε συμφωνηθεί κατά μονάδα κάθε εργασίας, το ποιες ποσότητες εκτελέστηκαν στις συμφωνηθείσες μονάδες από κάθε εργασία<cite> ΑΠ 508/2008 σκέψ. I</cite>.</li></ul> 

Αν στην αγωγή του εργολάβου για την καταβολή της αμοιβής του από τον εργοδότη δεν εκτίθεται<ul>
<li>ο τρόπος κατάρτισης της σύμβασης, δηλαδή προφορικά ή γραπτώς<cite> ΑΠ 329/2007</cite>, ή</li>
<li>η αμοιβή ανά μονάδα προϊόντος, αν γίνεται επίκληση ότι η αμοιβή καθορίσθηκε με συμφωνία των διαδίκων κατ' αποκοπή για την εκτέλεση έργου σε κάθε ένα προϊόν στις ποσότητες που αναφέρονται στην αγωγή<cite> ΑΠ 329/2007</cite>, ή</li>
<li>η αμοιβή ανά μονάδα προϊόντος, αν γίνεται επίκληση της συνολικής αμοιβής που συμφωνήθηκε για κάθε ποσότητα ενός εκάστου των ειδών, και της παραγγελθείσας ποσότητας κάθε ενός προϊόντος, ώστε η τιμή μονάδας να προκύπτει σαφώς από τη διαίρεση των παραπάνω ποσών<cite> ΑΠ 329/2007</cite>,</li></ul>
η αγωγή δεν είναι αόριστη από μόνο τον λόγο αυτό.

Ο χρόνος κατάρτισης της σύμβασης έργου δεν ανήκει στα θεμελιωτικά γεγονότα της αγωγής, με την έννοια της πληρότητας της ιστορικής βάσης της, και, αν λείπει το στοιχείο αυτό, η αγωγή δεν είναι κατ' αρχήν αόριστη<cite> ΑΠ 508/2008 σκέψ. I</cite>.

Αν<ul><li><ul>
    <li>λόγω ειδικών περιστάσεων, όπως της παρεμβολής χρονικώς περισσότερων δικαίων, διάφορων κατά περιεχόμενο, ανακύπτει θέμα εφαρμογής ενός από αυτά, ή</li>
    <li>το στοιχείο του χρόνου παρεμβαίνει στον καθορισμό του επιδιωκόμενου αποτελέσματος, ή</li>
    <li>το στοιχείο του χρόνου συνδέεται προς την ίδια την ουσία της επιδιωκόμενης κατάστασης, όπως αυτή καθορίσθηκε από τα συμβαλλόμενα μέρη,</li></ul> και</li>
<li>λείπει από την αγωγή ο χρόνος κατάρτισης της σύμβασης έργου,</li></ul>
η αγωγή είναι αόριστη<cite> ΑΠ 508/2008 σκέψ. I</cite>.
Και αυτό, παρότι κατ' αρχήν ο χρόνος κατάρτισης του έργου δεν αποτελεί στοιχείο για το ορισμένο της σχετικής αγωγής<cite> ΑΠ 508/2008 σκέψ. I</cite>.

Αν ο τόπος συνομολόγησης της σύμβασης δεν επηρεάζει την τοπική αρμοδιότητα του δικαστηρίου, ο τόπος συνομολόγησης δεν αποτελεί στοιχείο της αγωγής<cite> ΑΠ 508/2008 σκέψ. I</cite>.

<h4>Ορισμένο αγωγής δανείου</h4>
Για το ορισμένο της αγωγής απόδοσης δανείου που έχει ως αντικείμενο χρήματα, στο δικόγραφο της αγωγής πρέπει να αναφέρεται:<ul>
<li>ότι μεταβιβάσθηκε από τον δανειστή προς τον οφειλέτη κατά κυριότητα ορισμένο χρηματικό ποσό λόγω δανείου<cite> ΑΠ 1182/2019</cite><cite> ΑΠ 889/2010 σκέψ. 1</cite><cite> άρ. 806 ΑΚ</cite><cite> άρ. 807 ΑΚ</cite>.</li></ul>

Αν δεν αναφέρεται ρητά στο δικόγραφο της αγωγής ότι η μεταβίβαση των χρημάτων έγινε κατά κυριότητα, αλλά αυτό υπονοείται από φράσεις που περιλαμβάνονται στην αγωγή, όπως ότι το δάνειο αποσκοπούσε στην αντιμετώπιση οικονομικών υποχρεώσεων του οφειλέτη, και ότι οι σχετικές καταθέσεις έγιναν σε τραπεζικό λογαριασμό που τηρεί ο οφειλέτης στην Ελλάδα, η αγωγή δεν είναι αόριστη από τον λόγο μόνο αυτό<cite> ΑΠ 1182/2019</cite>.

Για το ορισμένο της αγωγής απόδοσης δανείου, στο δικόγραφο της αγωγής πρέπει να αναφέρεται:<ul>
<li>η μεταβίβαση της κυριότητας του δανειζόμενου πράγματος από τον δανειστή στον οφειλέτη<cite> ΑΠ 1598/2003</cite><cite> άρ. 806 ΑΚ</cite>.</li></ul>
Και αυτό, γιατί με τον τρόπο αυτό καταρτίζεται η ετεροβαρής σύμβαση δανείου<cite> ΑΠ 1598/2003</cite><cite> άρ. 806 ΑΚ</cite>.

Για το ορισμένο της αγωγής απόδοσης δανείου, στο δικόγραφο της αγωγής πρέπει να αναφέρονται:<ul>
<li>η ύπαρξη καταρτισμένης σύμβασης κατά τους όρους των άρ. 185 έως 195 ΑΚ<cite> ΑΠ 1802/2007 σκέψ. II</cite><cite> άρ. 806 ΑΚ</cite>, και</li>
<li>μεταβίβαση της κυριότητας των πραγμάτων<cite> ΑΠ 1802/2007 σκέψ. II</cite><cite> άρ. 806 ΑΚ</cite>.</li></ul>

Είναι δυνατή η κατάρτιση δανείου και χωρίς την πραγματική και άμεση παράδοση του δανείσματος στον οφειλέτη, με βάση την αρχή της ελευθερίας των συμβάσεων, αν ο δανειστής συμφωνεί με τον οφειλέτη το χρηματικό ποσό που οφείλεται από άλλη αιτία να παραμείνει στον οφειλέτη ως δάνειο<cite> ΑΠ 1417/2007 σκέψ. I</cite><cite> άρ. 361 ΑΚ</cite>.

Το δάνειο αυτό (συναινετικό) περιέχει τα στοιχεία του άρ. 806 ΑΚ, καθώς η υποχρέωση προς παράδοση του δανείσματος εκπληρώνεται δια της καταβολής που έχει γίνει ήδη στα χέρια του οφειλέτη<cite> ΑΠ 1417/2007 σκέψ. I</cite><cite> άρ. 806 ΑΚ</cite>.

Για το ορισμένο της αγωγής απόδοσης δανείου, στο δικόγραφο της αγωγής πρέπει να αναφέρονται:<ul>
<li>η μεταβίβαση της κυριότητας χρημάτων ή άλλων αντικαταστατών πραγμάτων από τον δανειστή στον οφειλέτη, με αποκλειστικό σκοπό τη χρησιμοποίησή τους και μάλιστα την ανάλωσή τους από τον οφειλέτη<cite> ΑΠ 402/2012</cite><cite> άρ. 361 ΑΚ</cite><cite> άρ. 806 ΑΚ</cite><cite> άρ. 807 ΑΚ</cite><cite> άρ. 808 ΑΚ</cite><cite> άρ. 809 ΑΚ</cite><cite> άρ. 216 παρ. 1 ΚΠολΔ</cite>, και</li>
<li>συμφωνία μεταξύ δανειστή και οφειλέτη περί απόδοσης από τον οφειλέτη άλλων πραγμάτων της ίδιας ποιότητας και ποσότητας<cite> ΑΠ 402/2012</cite><cite> άρ. 361 ΑΚ</cite><cite> άρ. 806 ΑΚ</cite><cite> άρ. 807 ΑΚ</cite><cite> άρ. 808 ΑΚ</cite><cite> άρ. 809 ΑΚ</cite><cite> άρ. 216 παρ. 1 ΚΠολΔ</cite>.</li></ul>

Δεν αποτελούν αναγκαίο στοιχείο της αγωγής απόδοσης δανείου που έχει ως αντικείμενο χρήματα:<ul>
<li>ο χρόνος κατάρτισης της σύμβασης δανείου, καθώς δεν εξαρτάται από αυτόν το αγωγικό δικαίωμα<cite> ΑΠ 889/2010 σκέψ. 1</cite>, και</li>
<li>ο χρόνος απόδοσης των δανεισθέντων χρημάτων, καθώς η επίδοση της αγωγής δείχνει πρόθεση να επιστραφεί το δάνειο, και αποτελεί καταγγελία μετά παρέλευση μηνός από την οποία πρέπει να αποδοθεί αυτό<cite> ΑΠ 889/2010 σκέψ. 1</cite><cite> άρ. 807 ΑΚ</cite>, και</li>
<li>ο τρόπος απόδοσης των δανεισθέντων χρημάτων, δηλαδή αν η απόδοση θα γίνει με ολοσχερή καταβολή ή με τμηματικές καταβολές, καθώς, δεδομένου ότι ο νόμος δεν διακρίνει, η απόδοση γίνεται εφάπαξ<cite> ΑΠ 889/2010 σκέψ. 1</cite>, και</li>
<li>άλλα στοιχεία που αναφέρονται σε περιστάσεις που συνοδεύουν την κατάρτιση της σύμβασης δανείου, αλλά δεν αποτελούν αναγκαία στοιχεία αυτής, όπως ο χρόνος παράδοσης, το ποσό, και άλλα στοιχεία τραπεζικών επιταγών που τυχόν παραδόθηκαν στον δανειστή προς εξασφάλισή του<cite> ΑΠ 889/2010 σκέψ. 1</cite>, και</li>
<li>το αν το δάνειο είναι έντοκο ή άτοκο<cite> ΑΠ 402/2012</cite>, και</li>
<li>το αν το δάνειο είναι ορισμένου ή αορίστου χρόνου<cite> ΑΠ 402/2012</cite>.</li></ul>

Ο σκοπός χρησιμοποίησης του δανείσματος, και ιδιαίτερα με εξουσία ανάλωσής του από τον δανειζόμενο, αποτελεί ουσιώδες στοιχείο της έννοιας του δανείου, νοείται όμως γενικά και αφηρημένα, και όχι ως ο σκοπός για τον οποίο ο δανειζόμενος πρόκειται να χρησιμοποιήσει το δάνεισμα στη συγκεκριμένη περίπτωση<cite> ΑΠ 1802/2007 σκέψ. II</cite><cite> άρ. 806 ΑΚ</cite>.

Ο σκοπός χρησιμοποίησης του δανείσματος, όχι μόνο δεν είναι ουσιώδες στοιχείο του δανείου, αλλά, κατά κανόνα, δεν έχει καμία νομική σημασία<cite> ΑΠ 1802/2007 σκέψ. II</cite>.

Η παράδοση του δανείσματος στον οφειλέτη γίνεται συνήθως στα χέρια του ίδιου του οφειλέτη από τον δανειστή<cite> ΑΠ 1802/2007 σκέψ. II</cite>.

Είναι όμως πιθανό η παράδοση αυτή να γίνει δια τρίτου προσώπου που ενεργεί ως εντολοδόχος του δανειστή ή του οφειλέτη<cite> ΑΠ 1802/2007 σκέψ. II</cite>.

Το αν η μεταβίβαση της κυριότητας του δανείσματος γίνεται αμέσως ή εμμέσως από τον δανειστή, ή αμέσως ή εμμέσως προς τον οφειλέτη, είναι αδιάφορο, καθώς η διάταξη του άρ. 806 ΑΚ δεν διακρίνει<cite> ΑΠ 609/2005</cite><cite> άρ. 806 ΑΚ</cite>.

Έμμεση μεταβίβαση αποτελεί και η μεταβίβαση δια προφορικής έκταξης, δυνάμει της οποίας ο δανείζων εκτάσσει προφορικά τρίτον να καταβάλει για λογαριασμό του στον δανειζόμενο<cite> ΑΠ 609/2005</cite>.

Στη μεταβίβαση δια προφορικής έκταξης, η καταβολή του τρίτου προς τον δανειζόμενο υποκαθιστά την καταβολή του δανειστή προς τον δανειζόμενο, έκτοτε δε η σύμβαση θεωρείται τελειωμένη<cite> ΑΠ 609/2005</cite>.

Η κατά τα παραπάνω μεταβίβαση της κυριότητας του δανείσματος δεν αποτελεί τύπο της δανειστικής σύμβασης, κατά τρόπο ώστε αν αυτή ελλείπει να θεωρείται ότι η σύμβαση δεν καταρτίσθηκε, αλλά η μεταβίβαση της κυριότητας αποτελεί προϋπόθεση της δανειστικής σύμβασης, επιβαλλόμενη από τη διάταξη του άρ. 806 ΑΚ, η οποία δεν είναι αναγκαστικού δικαίου<cite> ΑΠ 609/2005</cite><cite> άρ. 806 ΑΚ</cite>.

Η διάταξη του άρ. 806 ΑΚ δεν είναι αναγκαστικού δικαίου<cite> ΑΠ 609/2005</cite><cite> άρ. 806 ΑΚ</cite>.

Αν η αγωγή δεν προσδιορίζει αν η αντίστοιχη δόση του δανείσματος έγινε προς τον εναγόμενο αυτοπροσώπως από τον δανειστή ή μέσω άμεσου αντιπροσώπου, η αγωγή δεν στερείται αναγκαίου για την πληρότητά της στοιχείου, καθώς σε καθεμία αντίστοιχη περίπτωση τα αποτελέσματα της σύμβασης επέρχονται αμέσως στο πρόσωπο του αντιπροσωπευόμενου εναγομένου<cite> ΑΠ 1802/2007 σκέψ. II</cite>.

Απόρροια τούτου είναι ότι μεταγενέστερος ισχυρισμός του ενάγοντος ότι η δόση του δανείσματος έγινε προς κατονομαζόμενο τρίτο πρόσωπο ως άμεσο αντιπρόσωπο του εναγομένου και μέσα στα όρια της αντιπροσώπευσης, αποτελεί όχι μεταβολή της βάσης της αγωγής, αλλά διευκρίνιση αυτής, και γι' αυτό προτείνεται παραδεκτά έως την πρώτη πρωτοβάθμια συζήτηση της αγωγής, και αν προταθεί έτσι θεωρείται ως εξ αρχής περιεχόμενος στην αγωγή<cite> ΑΠ 1802/2007 σκέψ. II</cite>.
</main>

  <footer role="contentinfo"><small>© Greek Law</small></footer>
</body>
</html>
