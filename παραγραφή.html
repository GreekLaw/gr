<!doctype html>
<html lang="el">
<head>
  <meta charset="utf-8">
  <title>Παραγραφή</title>
  <meta name="description"      content="Κερδίστε τη δίκη με ένσταση παραγραφής και τη νομολογία">
  <meta name="robots"           content="archive, follow, index, snippet">
  <meta name="viewport"         content="initial-scale = 1">
  <meta name="format-detection" content="telephone = no">
  <link rel="stylesheet"        href="./stylesheets/greeklaw.css">
  <script async                 src="./javascripts/nav.js"></script>
</head>
<body>
  <header><a href="./">Greek Law</a></header>
  <nav role="navigation"></nav>
  
<main role="main">
<h1>Παραγραφή</h1> είναι ο θεσμός του δικαίου, εξαιτίας του οποίου μια αξίωση παραλύει, επειδή ο δικαιούχος της παρέλειψε να την ασκήσει εντός ορισμένου χρονικού διαστήματος που προβλέπεται στον νόμο<cite> 148/2017 ΑΠ</cite>.

Αν συμπληρωθεί ο χρόνος της παραγραφής, η αξίωση δεν αποσβήνεται, αλλά εξακολουθεί να εκδηλώνει σημεία ζωής, υπάρχουσα ως φυσική ή ατελής ενοχή<cite> 148/2017 ΑΠ</cite>.

Αν συμπληρωθεί η παραγραφή, ο υπόχρεος μπορεί να αρνηθεί να εκπληρώσει την παροχή<cite> 148/2017 ΑΠ</cite><cite> άρ.272 εδ.1 ΑΚ</cite>.

Αν η καταψηφιστική αγωγή έχει υποπέσει σε παραγραφή, η αντίστοιχη αναγνωριστική αγωγή είναι απορριπτέα<cite> 192/2008 ΑΠ</cite>.

Η αναγνωριστική αγωγή δεν υπόκειται σε παραγραφή<cite> 310/2007 ΑΠ</cite>.

Αν η αξίωση έχει υποκύψει σε παραγραφή ή αποκλειστική προθεσμία ή γενικά έχει αποσβεσθεί, και ζητείται η αναγνώριση της έννομης σχέσης από την οποία απορρέει η παραγεγραμμένη αξίωση, και δεν συντρέχουν ειδικοί λόγοι, δεν συντρέχει έννομο συμφέρον για την άσκηση της αναγνωριστικής αγωγής<cite> 310/2007 ΑΠ</cite>.

Η παραγραφή της αξίωσης ενεργεί έναντι κάθε ενός των οφειλετών υποκειμενικά<cite> 72/2007 ΑΠ</cite>.

<h2 id="ένσταση-παραγραφής">Ένσταση παραγραφής</h2>
Αν ο οφειλέτης δεν προτείνει την παραγραφή στο δικαστήριο, το δικαστήριο δεν λαμβάνει υπόψη την παραγραφή<cite> 148/2017 ΑΠ</cite><cite> άρ.277 ΑΚ</cite>.

Αν η ένσταση παραγραφής δεν αναφέρει με τρόπο σαφή και ορισμένο τα γεγονότα που τη θεμελιώνουν, και κυρίως τον χρόνο έναρξης της παραγραφής, και δεν περιλαμβάνει αίτηση απόρριψης του σχετικού αιτήματος της αγωγής, είναι αόριστη<cite> 192/2008 ΑΠ</cite>.

Για να είναι ορισμένη η ένσταση παραγραφής τόκων, ο διάδικος πρέπει να επικαλεστεί τον χρόνο γέννησης κάθε επιμέρους ετήσιας περιοδικής παροχής (τόκων), το ύψος τους ανά έτος, τον χρόνο έναρξης της παραγραφής και τον χρόνο λήξης της παραγραφής κάθε επιμέρους περιοδικής παροχής<cite> 535/2015 ΑΠ</cite>, και η ένσταση να περιέχει αίτηση απόρριψης του σχετικού αιτήματος της αγωγής<cite> 192/2008 ΑΠ</cite>.

Για να θεωρηθεί εμπροθέσμως ασκηθείσα, και επομένως παραδεκτή, η ένσταση, πρέπει να έχουν αναφερθεί εγκαίρως όλα τα αναγκαία κατά νόμο περιστατικά που επάγονται την επιδιωκόμενη έννομη συνέπεια<cite> 488/2008 ΑΠ</cite>.
Αν έχουν προταθεί αορίστως στην πρώτη συζήτηση και επαναφερθούν σε μεταγενέστερη ή στο εφετείο σαφώς και με πληρότητα, θεωρούνται ότι προτείνονται τότε για πρώτη φορά και υπόκεινται στην απαγόρευση, εκτός αν συντρέχει εξαιρετική περίπτωση από τις προβλεπόμενες από το άρ.269 παρ.2 ΚΠολΔ και άρ.527 ΚΠολΔ<cite> 488/2008 ΑΠ</cite>.

Ο διάδικος που προτείνει ένσταση φέρει και το βάρος της απόδειξης των σχετικών ισχυρισμών του<cite> 90/2005 ΑΠ</cite><cite> άρ.338 παρ.1 ΚΠολΔ</cite>.

<h2>Αντένσταση αναστολής της παραγραφής</h2>
Για να είναι ορισμένη η αντένσταση αναστολής της παραγραφής, πρέπει κατά την πρώτη, στον πρώτο βαθμό, συζήτηση της υπόθεσης να προταθούν από τον αντενιστάμενο ενάγοντα τα πραγματικά περιστατικά που αν αποδειχθούν αληθινά, επιφέρουν την αναστολή της παραγραφής, και να διατυπώνεται αίτημα απόρριψης για την αιτίαση αυτή της ένστασης της παραγραφής<cite> 1372/2010 ΑΠ</cite><cite> άρ.262 παρ.1 ΚΠολΔ</cite><cite> άρ.269 παρ.1 ΚΠολΔ</cite>. 

<h2>Έναρξη της παραγραφής</h2>
Η παραγραφή αρχίζει από τότε που γεννήθηκε η απαίτηση και είναι δυνατή η δικαστική επιδίωξή της<cite> 192/2008 ΑΠ</cite><cite> άρ.251 ΑΚ</cite>.

Η δικαστική επιδίωξη της απαίτησης δεν είναι δυνατή αν, από νομικούς λόγους, αποκλείεται η άσκηση της αγωγής από τον δικαιούχο<cite> 192/2008 ΑΠ</cite>.

<h2>Αναστολή της παραγραφής</h2>
Λόγοι αναστολής της παραγραφής είναι<ul>
<li>το δικαιοστάσιο,<cite> 148/2017 ΑΠ</cite><cite> άρ.255 ΑΚ εδ.1</cite> και</li>
<li>η ανωτέρα βία,<cite> 148/2017 ΑΠ</cite><cite> άρ.255 ΑΚ εδ.1</cite> και</li>
<li>ο δόλος του υποχρέου,<cite> 148/2017 ΑΠ</cite><cite> άρ.255 ΑΚ εδ.2</cite> και</li>
<li>η επίδοση ανακοπής κατά διαταγής πληρωμής, αν ακυρωθεί η διαταγή πληρωμής<cite> άρ.634 παρ.2 ΚΠολΔ</cite>.</li></ul>

Η παραγραφή αναστέλλεται για όσο χρόνο ο δικαιούχος εμποδίστηκε από λόγο ανώτερης βίας να ασκήσει την αξίωσή του μέσα στο τελευταίο εξάμηνο του χρόνου της παραγραφής<cite> άρ.255 εδ.1 ΑΚ</cite>.
Ως ανώτερη βία νοείται κάθε γεγονός απρόβλεπτο και εξαιρετικό, το οποίο στη συγκεκριμένη περίπτωση δεν μπορούσε να αποτραπεί με μέτρα εξαιρετικής επιμέλειας και σύνεσης<cite> 1802/2008 ΑΠ</cite>.

Η επίδοση ανακοπής κατά διαταγής πληρωμής αναστέλλει την παραγραφή της απαίτησης, αν ακυρωθεί η διαταγή πληρωμής<cite> άρ.634 παρ.2 ΚΠολΔ</cite>.
Η αναστολή διαρκεί μέχρι να περατωθεί η δίκη περί την ανακοπή με έκδοση τελεσίδικης απόφασης<cite> 1538/2007 ΑΠ</cite><cite> άρ.634 ΚΠολΔ</cite><cite> άρ.632 ΚΠολΔ</cite><cite> άρ.633 ΚΠολΔ</cite>.

<h2>Διακοπή της παραγραφής</h2>
Η παραγραφή διακόπτεται<ul>
<li>αν ο υπόχρεος αναγνωρίσει τη αξίωση με οποιονδήποτε τρόπο<cite> άρ.260 ΑΚ</cite>, ή</li>
<li>αν ασκηθεί η αγωγή<cite> άρ.261 παρ.1 εδ.1 ΑΚ</cite><cite class="c"> άρ.101 παρ.1 ν.4139/2013</cite><cite class="τ"> άρ.104 ν.4139/2013 (ΦΕΚ Α 74/20-03-2013)</cite>, ή</li>
<li>αν υποβληθεί ένσταση συμψηφισμού της αξίωσης<cite> άρ.264 περ.4 ΑΚ</cite>, ή</li>
<li>αν επιδοθεί επιταγή προς πληρωμή κάτω από εκτελεστό δικαιόγραφο<cite> άρ.264 περ.1 ΑΚ</cite>, ή</li>
<li>αν γίνει αναγγελία για επαλήθευση σε πτώχευση<cite> άρ.264 περ.2 ΑΚ</cite>, ή</li>
<li>αν γίνει αναγγελία για κατάταξη σε πλειστηριασμό<cite> άρ.264 περ.3 ΑΚ</cite>.</li></ul>

Αν δεν έχει αρχίσει η παραγραφή, δεν νοείται διακοπή της<cite> 1091/2006 ΑΠ</cite>.

<h3>Διακοπή παραγραφής λόγω έγερσης αγωγής</h3>
<h4>Παραγραφή εν επιδικία</h4>
Αν η παραγραφή διακόπηκε με την έγερση της αγωγής, και ο ενάγων παραιτηθεί από την αγωγή, και δεν εγείρει και πάλι την αγωγή μέσα σε έξι μήνες, η παραγραφή θεωρείται ότι δεν διακόπηκε<cite> άρ.263 ΑΚ</cite>.
Αν η παραγραφή διακόπηκε με την έγερση της αγωγής, και ο ενάγων παραιτηθεί από την αγωγή, και εγείρει και πάλι την αγωγή μέσα σε έξι μήνες, η παραγραφή θεωρείται ότι έχει διακοπεί με την προηγούμενη αγωγή<cite> άρ.263 ΑΚ</cite>.

Αν η παραγραφή διακόπηκε με την έγερση της αγωγής, και η αγωγή απορριφθεί τελεσίδικα για λόγους μη ουσιαστικούς, και ο δικαιούχος δεν εγείρει και πάλι την αγωγή μέσα σε έξι μήνες, η παραγραφή θεωρείται ότι δεν διακόπηκε<cite> άρ.263 ΑΚ</cite>
Αν η παραγραφή διακόπηκε με την έγερση της αγωγής, και η αγωγή απορριφθεί τελεσίδικα για λόγους μη ουσιαστικούς, και ο δικαιούχος εγείρει και πάλι την αγωγή μέσα σε έξι μήνες, η παραγραφή θεωρείται ότι έχει διακοπεί με την προηγούμενη αγωγή<cite> άρ.263 ΑΚ</cite>.

Για να έχει το διακοπτικό της παραγραφής αποτέλεσμα η αρχική αγωγή, πρέπει το αίτημά της να ταυτίζεται κατά την ιστορική και νομική του βάση με αυτό της νέας αγωγής<cite> 1117/2000 ΑΠ</cite>.
Η διακοπή της παραγραφής στην περίπτωση αυτή αφορά μόνο την επίδικη αξίωση, δηλαδή την αξίωση της οποίας η πραγματική και νομική βάση ταυτίζεται με την αντίστοιχη βάση της αξίωσής του, η οποία αποτέλεσε αντικείμενο της αρχικής αγωγής<cite> 1802/2008 ΑΠ</cite>.
Αν ασκηθεί νέα αγωγή, και η πραγματική και νομική βάση της και το αντικείμενό της δεν ταυτίζεται με τη βάση και το αντικείμενο της πρώτης, η άσκηση της νέας αγωγής δεν επιφέρει διακοπή των αξιώσεων που προβάλλονται με τη νέα αγωγή<cite> 1802/2008 ΑΠ</cite>.

<h5>Για αγωγή που ασκήθηκε από 20-03-2013 και μετά</h5>
Αν η αγωγή ασκήθηκε από 20-03-2013 και μετά, η παραγραφή διακόπτεται με την άσκηση της αγωγής<cite> άρ.261 παρ.1 εδ.1 ΑΚ</cite><cite class="c"> άρ.101 παρ.1 ν.4139/2013</cite><cite class="t"> άρ.104 ν.4139/2013 (ΦΕΚ Α 74/20-03-2013)</cite>.
Αν η αγωγή ασκήθηκε από 20-03-2013 και μετά, η παραγραφή αναστέλλεται μέχρι την έκδοση τελεσίδικης απόφασης ή την κατ' άλλον τρόπο περάτωση της δίκης<cite> 148/2017 ΑΠ</cite><cite> άρ.261 παρ.1 εδ.1 ΑΚ</cite><cite class="c"> άρ.101 παρ.1 ν.4139/2013</cite><cite class="t"> άρ.104 ν.4139/2013 (ΦΕΚ Α 74/20-03-2013)</cite>.
Αν η αγωγή ασκήθηκε από 20-03-2013 και μετά, και εκδοθεί τελεσίδικη απόφαση ή περατωθεί η δίκη κατ' άλλον τρόπο, η παραγραφή που διακόπηκε από την άσκηση της αγωγής συνεχίζει από την έκδοση της απόφασης ή την κατ' άλλον τρόπο περάτωση της δίκης<cite> 148/2017 ΑΠ</cite><cite> άρ.261 παρ.1 εδ.1 ΑΚ</cite><cite class="c"> άρ.101 παρ.1 ν.4139/2013</cite><cite class="t"> άρ.104 ν.4139/2013 (ΦΕΚ Α 74/20-03-2013)</cite>.

Με τον όρο "τελεσίδικη απόφαση" εννοείται η επερχόμενη με οποιοδήποτε τρόπο τελεσιδικία, όπως πχ. οριστική απόφαση που καθίσταται τελεσίδικη λόγω παρέλευσης των προθεσμιών για την άσκηση τακτικών ενδίκων μέσων, παραίτηση από το δικαίωμα άσκησής τους, αποδοχή της απόφασης, αποδοχή της αγωγής<cite> 148/2017 ΑΠ</cite>.

Η παραγραφή αρχίζει εκ νέου και με την περάτωση της δίκης με τρόπο πέραν της τελεσιδικίας, δηλαδή λόγω κατάργησης της δίκης με δικαστικό συμβιβασμό, ή με παραίτηση από το δικόγραφο, ή με παραίτηση από το δικαίωμα της αγωγής<cite> 148/2017 ΑΠ</cite><cite> άρ.293 ΚΠολΔ</cite><cite> άρ.294 ΚΠολΔ</cite><cite> άρ.296 ΚΠολΔ</cite>.

Θα <a class="ad" href="https://epidiko.gr?ΑΚ-παραγραφή-εν-επιδικία" target="_blank">συμβουλευτείτε τον ΑΚ</a>;

<h5>Για αγωγή που ασκήθηκε έως και 19-03-2013</h5>
Αν η αγωγή ασκήθηκε έως και 19-03-2013, και έως και 19-03-2013 δεν έχει εκδοθεί τελεσίδικη απόφαση, η παραγραφή διακόπτεται με την άσκηση της αγωγής<cite> 148/2017 ΑΠ</cite><cite> άρ.261 παρ.1 εδ.1 ΑΚ</cite><cite class="c"> άρ.101 παρ.1 ν.4139/2013</cite><cite class="t"> άρ.104 ν.4139/2013 (ΦΕΚ Α 74/20-03-2013)</cite>.
Αν η αγωγή ασκήθηκε έως και 19-03-2013, και έως και 19-03-2013 δεν έχει εκδοθεί τελεσίδικη απόφαση, η παραγραφή αναστέλλεται μέχρι την έκδοση τελεσίδικης απόφασης ή την κατ' άλλον τρόπο περάτωση της δίκης<cite> 148/2017 ΑΠ</cite><cite> άρ.261 παρ.1 εδ.1 ΑΚ</cite><cite class="c"> άρ.101 παρ.1 ν.4139/2013</cite><cite class="t"> άρ.104 ν.4139/2013 (ΦΕΚ Α 74/20-03-2013)</cite>.
Αν η αγωγή ασκήθηκε έως και 19-03-2013, και έως και 19-03-2013 δεν έχει εκδοθεί τελεσίδικη απόφαση, η παραγραφή συνεχίζει από την έκδοση της απόφασης ή την κατ' άλλον τρόπο περάτωση της δίκης<cite> 148/2017 ΑΠ</cite><cite> άρ.261 παρ.1 εδ.1 ΑΚ</cite><cite class="c"> άρ.101 παρ.1 ν.4139/2013</cite><cite class="t"> άρ.104 ν.4139/2013 (ΦΕΚ Α 74/20-03-2013)</cite>.

Αν ο χρόνος παραγραφής είχε συμπληρωθεί εν επιδικία έως και 19-03-2013, και έως και 19-03-2013 δεν είχε εκδοθεί τελεσίδικη απόφαση, η παραγραφή λογίζεται ότι είχε ανασταλεί με την άσκηση της αγωγής μέχρι την έκδοση τελεσίδικης απόφασης ή την κατ' άλλον τρόπο περάτωση της δίκης<cite> 148/2017 ΑΠ</cite><cite> άρ.261 παρ.1 εδ.1 ΑΚ</cite><cite class="c"> άρ.101 παρ.1 ν.4139/2013</cite><cite class="t"> άρ.104 ν.4139/2013 (ΦΕΚ Α 74/20-03-2013)</cite>.

Με τον όρο "τελεσίδικη απόφαση" εννοείται η επερχόμενη με οποιοδήποτε τρόπο τελεσιδικία, όπως πχ. οριστική απόφαση που καθίσταται τελεσίδικη λόγω παρέλευσης των προθεσμιών για την άσκηση τακτικών ενδίκων μέσων, παραίτηση από το δικαίωμα άσκησής τους, αποδοχή της απόφασης, αποδοχή της αγωγής<cite> 148/2017 ΑΠ</cite>.

Η παραγραφή αρχίζει εκ νέου και με την περάτωση της δίκης με τρόπο πέραν της τελεσιδικίας, δηλαδή λόγω κατάργησης της δίκης με δικαστικό συμβιβασμό, ή με παραίτηση από το δικόγραφο, ή με παραίτηση από το δικαίωμα της αγωγής<cite> 148/2017 ΑΠ</cite><cite> άρ.293 ΚΠολΔ</cite><cite> άρ.294 ΚΠολΔ</cite><cite> άρ.296 ΚΠολΔ</cite>.

Αν η αγωγή ασκήθηκε έως και 19-03-2013, και έως και 19-03-2013 έχει εκδοθεί τελεσίδικη απόφαση, η παραγραφή διακόπτεται με την άσκηση της αγωγής<cite> άρ.261 παρ.1 εδ.1 ΑΚ</cite>.
Αν η αγωγή ασκήθηκε έως και 19-03-2013, και έως και 19-03-2013 έχει εκδοθεί τελεσίδικη απόφαση, η παραγραφή αρχίζει και πάλι από την τελευταία διαδικαστική πράξη των διαδίκων ή του δικαστηρίου<cite> άρ.261 παρ.1 εδ.2 ΑΚ</cite>.

Αν αξίωση είχε καταστεί επίδικη έως και 19-03-2013, και έως και 19-03-2013 είχε εκδοθεί τελεσίδικη απόφαση, η παραγραφή στην οποία υπόκειτο η αξίωση μπορούσε να συμπληρωθεί κατά τη διάρκεια της επιδικίας<cite> 148/2017 ΑΠ</cite><cite> άρ.261 ΑΚ</cite>.

Ως διαδικαστική πράξη κατά την έννοια του άρ.261 ΑΚ νοείται κάθε πράξη των διαδίκων, ή των νομίμων αντιπροσώπων και πληρεξουσίων τους, ή της δικαστικής αρχής, που περιείχε τα στοιχεία δικαστικής ενέργειας και ήταν αναγκαία για την έναρξη, συνέχιση ή αποπεράτωση της δίκης<cite> 148/2017 ΑΠ</cite>.
Για να αρχίσει εκ νέου η παραγραφή που διακόπηκε από την τελευταία διαδικαστική πράξη του δικαστηρίου, θα έπρεπε να είναι δυνατή η περαιτέρω προώθηση της υπόθεσης με πράξεις των διαδίκων<cite> 148/2017 ΑΠ</cite>.

<h3>Διακοπή παραγραφής λόγω αναγνώρισης της αξίωσης</h3>
Η παραγραφή διακόπτεται αν ο υπόχρεος αναγνωρίσει την αξίωση με οποιονδήποτε τρόπο<cite> άρ.260 ΑΚ</cite>.

Τέτοια αναγνώριση αποτελεί οποιαδήποτε ενέργεια<cite> 1802/2008 ΑΠ</cite> ή πραγματική συμπεριφορά του οφειλέτη απέναντι στον δανειστή, από την οποία προκύπτει ότι ο οφειλέτης βρίσκεται σε πλήρη επίγνωση της αξίωσης του δανειστή, και θεωρεί ότι υπάρχει η απαίτηση<cite> 1043/2010 ΑΠ</cite>.

Τέτοια αναγνωριση αποτελεί η διαβεβαίωση του οφειλέτη στον δανειστή ότι θα του καταβάλει την απαίτηση<cite> 1043/2010 ΑΠ</cite>.

Για να επιφέρει αποτελέσματα η αναγνώριση, πρέπει να γίνει πριν τη συμπλήρωση της παραγραφής<cite> 1802/2008 ΑΠ</cite>.

Η πρόταση του ηττημένου διαδίκου να πληρώσει το κεφάλαιο, τους τόκους και την δικαστική δαπάνη όπως αναφέρονται στην απόφαση δεν αποτελεί σιωπηρή αποδοχή της απόφασης<cite> 880/2007 ΑΠ</cite>.

<h2>Διαχρονικό δίκαιο</h2>
Κατά γενική αρχή του διαχρονικού δικαίου, αν η παραγραφή δεν είχε συμπληρωθεί βάσει του ισχύοντος νόμου, και νεότερος νόμος ορίζει διαφορετικό χρονικό σημείο για τη συμπλήρωση της παραγραφής, και ο παλαιότερος νόμος ορίζει συντομότερο χρονικό σημείο συμπλήρωσης της παραγραφής από ότι ο νεότερος νόμος, για τη συμπλήρωση της παραγραφής εφαρμόζεται ο παλαιότερος νόμος<cite> 1546/1986 ΑΠ</cite><cite> άρ.18 εδ.4 ΕισΝΑΚ</cite>.

Αν ο νόμος ορίζει προθεσμία για την άσκηση αγωγής ακύρωσης υιοθεσίας ή τριτανακοπής<cite> νδ.610/1970 άρ.17</cite>, και ταυτόχρονα ορίζει καταληκτική αποκλειστική προθεσμία 3 ετών από την τελεσιδικία της απόφασης, και δεν ορίζει καταληκτική προθεσμία για τις ήδη υφιστάμενες υιοθεσίες, η καταληκτική προθεσμία για τις ήδη υφιστάμενες υιοθεσίες θα πρέπει να είναι 3ετής από την έναρξη ισχύος του νόμου<cite> 1213/1986 ΑΠ</cite>.

<h2 id="παραγραφή-απαίτησης-κατά-του-Δημοσίου">Παραγραφή απαίτησης κατά του Δημοσίου</h2>
<h3>Παραγραφή κατά τον ν.4270/2014</h3>
Αν η απαίτηση κατά του Δημοσίου γεννήθηκε μετά την 01-01-2015, για την παραγραφή της απαίτησης εφαρμόζονται οι διατάξεις περί παραγραφής του ν.4270/2014<cite class="t"> ν.4270/2014 άρ.183 παρ.2 περ.γ</cite>.

Κάθε απαίτηση κατά του Δημοσίου, εκτός από απαιτήσεις για τις οποίες εφαρμόζεται ο Κώδικας Φορολογικής Διαδικασίας (ν.4174/2013), παραγράφεται μετά την παρέλευση πενταετίας, εκτός αν από άλλη γενική ή ειδική διάταξη ορίζεται βραχύτερος χρόνος παραγραφής<cite> ν.4270/2014 άρ.140 παρ.1</cite>.

Η απαίτηση κατά του Δημοσίου προς επιστροφή αχρεωστήτως καταβληθέντος ή παρά τον νόμο καταβληθέντος σ' αυτό χρηματικού ποσού παραγράφεται μετά από 3 έτη από την καταβολή<cite> ν.4270/2014 άρ.140 παρ.1 εδ.1</cite>.
Για τα τελωνειακά έδοδα ισχύουν οι ειδικές διατάξεις του άρ.32 του Τελωνειακού Κώδικα (ν.2960/2001)<cite> ν.4270/2014 άρ.140 παρ.1 εδ.2</cite>.
Οι διατάξεις αυτές εφαρμόζονται και επί ποσών που εισπράττονται από το Δημόσιο για λογαριασμό τρίτων<cite> ν.4270/2014 άρ.140 παρ.1 εδ.3</cite>.

Η απαίτηση υπαλλήλου του Δημοσίου κατά του Δημοσίου, που αφορά σε αποδοχές, ή άλλης κάθε φύσης απολαβή του, ή αποζημίωση, παραγράφεται μετά την παρέλευση διετίας από τη γέννησή της<cite> ν.4270/2014 άρ.140 παρ.3</cite>.
Αυτό ισχύει για οποιονδήποτε υπάλληλο του Δημοσίου, είτε πολιτικό είτε στρατιωτικό, είτε με σχέση δημοσίου δικαίου είτε ιδιωτικού δικαίου<cite> ν.4270/2014 άρ.140 παρ.3</cite>.
Αυτό ισχύει ακόμη και αν η απαίτηση βασίζεται σε παρανομία των οργάνων του Δημοσίου, ή στις περί αδικαιολογήτου πλουτισμού διατάξεις<cite> ν.4270/2014 άρ.140 παρ.3</cite>.

Η παραγραφή του δικαιώματος των απαιτήσεων υπαλλήλου του Δημοσίου κατά του Δημοσίου είναι 10 ετών<cite> ν.4270/2014 άρ.140 παρ.4</cite>.

Ο χρόνος παραγραφής των απαιτήσεων των συνταξιούχων εν γένει και βοηθηματούχων του Δημοσίου, καθώς και των κληρονόμων αυτών από καθυστερούμενες συντάξεις, επιδόματα και βοηθήματα είναι 2 ετών, έστω και αν έχουν ενταλθεί εσφαλμένα<cite> ν.4270/2014 άρ.140 παρ.5 εδ.1</cite>.
Οι εντελλόμενες δεδουλευμένες συντάξεις, βοηθήματα ή επιδόματα κατά την εκτέλεση πράξεων ή αποφάσεων κανονισμού σύνταξης ή βοηθήματος παραγράφονται σε 2 χρόνια, που αρχίζουν μετά την παρέλευση τριμήνου από τη χρονολογία έκδοσης της σχετικής πράξης ή απόφασης<cite> ν.4270/2014 άρ.140 παρ.5 εδ.2</cite>.

Χρηματική απαίτηση κατά του Δημοσίου, που έχει βεβαιωθεί με τελεσίδικη δικαστική απόφαση, υπόκειται σε πενταετή παραγραφή, που αρχίζει από την τελεσιδικία<cite> ν.4270/2014 άρ.140 παρ.6</cite>.

Χρηματική απαίτηση κατά του Δημοσίου, που έχει αναγνωρισθεί σύμφωνα με τη διαδικασία που προβλέπεται από τη νομοθεσία περί Νομικού Συμβουλίου του Κράτους, υπόκειται σε πενταετή παραγραφή, που αρχίζει από την αναγνώριση<cite> ν.4270/2014 άρ.140 παρ.6</cite>.

Χρηματική απαίτηση κατά του Δημοσίου, για την οποία έχει εκδοθεί τίτλος πληρωμής, υπόκειται σε πενταετή παραγραφή, που αρχίζει από την έκδοση του τίτλου πληρωμής<cite> ν.4270/2014 άρ.140 παρ.6</cite>.

<h4>Έναρξη παραγραφής κατά τον ν.4270/2014</h4>
Αν η απαίτηση κατά του Δημοσίου γεννήθηκε μετά την 01-01-2015, για την παραγραφή της απαίτησης εφαρμόζονται οι διατάξεις του ν.4270/2014<cite class="t"> ν.4270/2014 άρ.183 παρ.2 περ.γ</cite>.

Αν άλλη ειδική διάταξη του ν.4270/2014 δεν προβλέπει διαφορετικά, η παραγραφή οποιασδήποτε απαίτησης κατά του Δημοσίου αρχίζει από το τέλος του οικονομικού έτους μέσα στο οποίο γεννήθηκε και είναι δυνατή η δικαστική της επιδίωξη<cite> ν.4270/2014 άρ.141 εδ.1</cite>.
Προκειμένου περί δασμών, φόρων, τελών και λοιπών δικαιωμάτων που εισπράττονται στα τελωνεία, η παραγραφή αρχίζει από τη βεβαίωση αυτών<cite> ν.4270/2014 άρ.141 εδ.2</cite>.

<h4>Αναστολή παραγραφής κατά τον ν.4270/2014</h4>
Αν η απαίτηση κατά του Δημοσίου γεννήθηκε μετά την 01-01-2015, για την παραγραφή της απαίτησης εφαρμόζονται οι διατάξεις του ν.4270/2014<cite class="t"> ν.4270/2014 άρ.183 παρ.2 περ.γ</cite>.

Οι περί αναστολής της παραγραφής διατάξεις των άρ.257 AK, άρ.258 ΑΚ, και άρ.259 ΑΚ, αν δεν ορίζεται διαφορετικά στον ν.4270/2014, εφαρμόζονται και επί απαιτήσεων κατά του Δημοσίου<cite> ν.4270/2014 άρ.142 εδ.1</cite>.
Η παραγραφή απαίτησης κατά του Δημοσίου αναστέλλεται για όσο χρόνο ο έχων την απαίτηση έχει εμποδιστεί λόγω ανωτέρας βίας να ασκήσει την αξίωση μέσα στο τελευταίο εξάμηνο του χρόνου της παραγραφής<cite> ν.4270/2014 άρ.142 εδ.2</cite>.

<h4>Διακοπή παραγραφής κατά τον ν.4270/2014</h4>
Αν η απαίτηση κατά του Δημοσίου γεννήθηκε μετά την 01-01-2015, για την παραγραφή της απαίτησης εφαρμόζονται οι διατάξεις του ν.4270/2014<cite class="t"> ν.4270/2014 άρ.183 παρ.2 περ.γ</cite>.

Η παραγραφή των χρηματικών απαιτήσεων κατά του Δημοσίου διακόπτεται μόνο:<ul>
<li>αν η υπόθεση υποβληθεί στο δικαστήριο ή σε διαιτητές<cite> ν.4270/2014 άρ.143 περ.α</cite>, ή</li>
<li>αν υποβληθεί στην αρμόδια δημόσια αρχή αίτηση για την πληρωμή της απαίτησης<cite> ν.4270/2014 άρ.143 περ.β</cite>, ή</li>
<li>αν υποβληθεί προς το Νομικό Συμβούλιο του Κράτους αίτηση για την αναγνώριση της απαίτησης<cite> ν.4270/2014 άρ.143 περ.γ</cite>, ή</li>
<li>αν επιδοθεί επιταγή για εκτέλεση, όπου αυτή επιτρέπεται<cite> ν.4270/2014 άρ.143 περ.δ</cite>, ή</li>
<li>αν εκδοθεί τίτλος πληρωμής<cite> ν.4270/2014 άρ.143 περ.ε</cite>, ή</li>
<li>αν το Δημόσιο αναγνωρίσει την απαίτηση με πρακτικό του Νομικού Συμβουλίου του Κράτους, που έχει εγκριθεί από τον Υπουργό Οικονομικών<cite> ν.4270/2014 άρ.143 περ.στ</cite>, ή</li>
<li>αν προβλέπεται άλλος λόγος διακοπής από ειδική διάταξη<cite> ν.4270/2014 άρ.143 εδ.1</cite>.</li></ul>

Αν η υπόθεση υποβληθεί στο δικαστήριο ή σε διαιτητές, η παραγραφή αρχίζει εκ νέου από την τελευταία διαδικαστική πράξη των διαδίκων, του δικαστηρίου ή των διαιτητών<cite> ν.4270/2014 άρ.143 περ.α</cite>.

Αν υποβληθεί αίτηση στην αρμόδια δημόσια αρχή για την πληρωμή της απαίτησης, και ο διατάκτης ή η αρμόδια για την πληρωμή της απαίτησης αρχή απαντήσει εγγράφως, η παραγραφή αρχίζει εκ νέου από τη χρονολογία που φέρει η έγγραφη απάντηση του διατάκτη ή της αρμόδιας για την πληρωμή της απαίτησης αρχής<cite> ν.4270/2014 άρ.143 περ.β εδ.1</cite>.
Αν υποβληθεί αίτηση στην αρμόδια δημόσια αρχή για την πληρωμή της απαίτησης, και ο διατάκτης ή η αρμόδια για την πληρωμή της απαίτησης αρχή δεν απαντήσει εγγράφως, η παραγραφή αρχίζει μετά πάροδο 6 μηνών από τη χρονολογία υποβολής της αίτησης<cite> ν.4270/2014 άρ.143 περ.β εδ.2</cite>.
Υποβολή δεύτερης αίτησης δεν διακόπτει εκ νέου την παραγραφή<cite> ν.4270/2014 άρ.143 περ.β εδ.3</cite>.

Αν υποβληθεί αίτηση προς το Νομικό Συμβούλιο του Κράτους για την αναγνώριση της απαίτησης, και εκδοθεί πρακτικό του Νομικού Συμβουλίου, η παραγραφή αρχίζει εκ νέου από τη χρονολογία θεώρησης ή έγκρισης του οικείου πρακτικού του Νομικού Συμβουλίου του Κράτους<cite> ν.4270/2014 άρ.143 περ.γ εδ.1</cite>.
Αν υποβληθεί αίτηση προς το Νομικό Συμβούλιο του Κράτους για την αναγνώριση της απαίτησης, και δεν εκδοθεί πρακτικό του Νομικού Συμβουλίου, η παραγραφή αρχίζει μετά την πάροδο 6 μηνών από τη χρονολογία υποβολής της αίτησης<cite> ν.4270/2014 άρ.143 περ.γ εδ.2</cite>.
Υποβολή δεύτερης αίτησης δεν διακόπτει εκ νέου την παραγραφή<cite> ν.4270/2014 άρ.143 περ.γ εδ.3</cite>.
Οι κατά την παρούσα περίπτωση διατάξεις εφαρμόζονται και για τις αιτήσεις που είχαν ήδη υποβληθεί προς το Νομικό Συμβούλιο του Κράτους στις 28-06-2014, και η σχετική προθεσμία των 6 μηνών αρχίζει από την 01-01-2015<cite> ν.4270/2014 άρ.183 παρ.2 περ.γ υποπερ.ββ</cite><cite class="t"> ν.4270/2014 άρ.183 παρ.1</cite>.

Αν εκδοθεί τίτλος πληρωμής, η ολική ή μερική συμψηφιστική εξόφληση δεν διακόπτει την παραγραφή<cite> ν.4270/2014 άρ.143 περ.ε</cite>.

Η ως άνω αναγνώριση από το Δημόσιο της απαίτησης κατά του Δημοσίου ισχύει επί οποιασδήποτε απαίτησης κατά του Δημοσίου, συμπεριλαμβανομένης και της απαίτησης από αδικαιολόγητο πλουτισμό<cite> ν.4270/2014 άρ.143 περ.στ εδ.2</cite>.

<h4>Συνέπειες παραγραφής κατά τον ν.4270/2014</h4>
Αν η απαίτηση κατά του Δημοσίου γεννήθηκε μετά την 01-01-2015, για την παραγραφή της απαίτησης εφαρμόζονται οι διατάξεις του ν.4270/2014<cite class="t"> ν.4270/2014 άρ.183 παρ.2 περ.γ</cite>.

Αν η απαίτηση κατά του Δημοσίου παραγράφηκε, δεν αντιτάσσεται για συμψηφισμό<cite> ν.4270/2014 άρ.144 εδ.1</cite>.

Αν η απαίτηση κατά του Δημοσίου παραγράφηκε, και το Δημόσιο κατέβαλε οποιοδήποτε ποσό για την απαίτηση μετά την παραγραφή, έστω και αν γνώριζε την παραγραφή, το Δημόσιο δικαιούται να αναζητήσει το ποσό<cite> ν.4270/2014 άρ.144 εδ.2</cite>.

Αν η απαίτηση κατά του Δημοσίου παραγράφηκε, και το Δημόσιο παραιτηθεί από τη συμπληρωμένη παραγραφή, η παραίτηση είναι άκυρη<cite> ν.4270/2014 άρ.144 εδ.3</cite>.

Αν η απαίτηση κατά του Δημοσίου παραγράφηκε, και το Δημόσιο αναγνωρίσει με οποιονδήποτε τρόπο την απαίτηση, η αναγνώριση είναι άκυρη<cite> ν.4270/2014 άρ.144 εδ.3</cite>.

Η παραγραφή απαίτησης κατά του Δημοσίου λαμβάνεται υπόψη αυτεπάγγελτα από τα δικαστήρια<cite> ν.4270/2014 άρ.144 εδ.4</cite>.

<h3>Παραγραφή κατά τον ν.2362/1995</h3>
Αν η απαίτηση κατά του Δημοσίου γεννήθηκε μετά την 01-01-1996, για την παραγραφή της απαίτησης εφαρμόζονται οι διατάξεις του ν.2362/1995<cite> ν.2362/1995 άρ.107 παρ.1 εδ.1</cite><cite class="t"> ν.2362/1995 άρ.119</cite>.

Κάθε απαίτηση κατά του Δημοσίου παραγράφεται μετά από πενταετία, εκτός αν από άλλη γενική ή ειδική διάταξη ορίζεται βραχύτερος χρόνος παραγραφής<cite> ν.2362/1995 άρ.90 παρ.1</cite>.

Η απαίτηση κατά του Δημοσίου προς επιστροφή αχρεωστήτως καταβληθέντος ή παρά τον νόμο καταβληθέντος σ' αυτό χρηματικού ποσού παραγράφεται μετά από 3 έτη από την καταβολή<cite> ν.2362/1995 άρ.90 παρ.2 εδ.1</cite>.
Για τα τελωνειακά έσοδα ισχύουν οι ειδικές διατάξεις του άρ.30 του ν.1165/1928 του Τελωνειακού Κώδικα<cite> ν.2362/1995 άρ.90 παρ.2 εδ.2</cite>.
Οι διατάξεις αυτές εφαρμόζονται και επί ποσών που εισπράττονται από το Δημόσιο για λογαριασμό τρίτων<cite> ν.2362/1995 άρ.90 παρ.2 εδ.3</cite>.

Η απαίτηση υπαλλήλου του Δημοσίου κατά του Δημοσίου, που αφορά σε αποδοχές, ή άλλης κάθε φύσης απολαβή του, ή αποζημίωση, παραγράφεται μετά την παρέλευση διετίας από τη γέννησή της<cite> ν.2362/1995 άρ.90 παρ.3</cite>.
Αυτό ισχύει για οποιονδήποτε υπάλληλο του Δημοσίου, είτε πολιτικό είτε στρατιωτικό, είτε με σχέση δημοσίου δικαίου είτε ιδιωτικού δικαίου<cite> ν.2362/1995 άρ.90 παρ.3</cite>.
Αυτό ισχύει ακόμη και αν η απαίτηση βασίζεται σε παρανομία των οργάνων του Δημοσίου, ή στις περί αδικαιολογήτου πλουτισμού διατάξεις<cite> ν.2362/1995 άρ.90 παρ.3</cite>.
Χρόνος έναρξης της παραγραφής των σχετικών αξιώσεων, ως ειδική ρύθμιση έναντι της γενικής παραγραφής απαιτήσεων κατά του Δημοσίου, είναι ο χρόνος γέννησης της κάθε αντίστοιχης αξίωσης<cite> 32/2008 ΑΕΔ (ΦΕΚ ΑΕΔ 1/2009)</cite>.
Η θέσπιση διετούς παραγραφής για τις ως άνω αξιώσεις των υπαλλήλων του Δημοσίου δεν αντίκειται στην αρχή της ισότητας, κατ' άρ.4 παρ.1 του Συντάγματος, ούτε στο δικαίωμα δικαστικής προστασίας, κατ' άρ.20 παρ.1 του Συντάγματος και άρ.6 παρ.1 της ΕΣΔΑ, ούτε στην αρχή της (δικονομικής) ισότητας, κατ' άρ.20 παρ.1 του Συντάγματος και άρ.4 παρ.1 του Συντάγματος, ούτε στο δικαίωμα σεβασμού της περιουσίας, κατ' άρ.1 του Πρώτου Προσθέτου Πρωτοκόλλου της ΕΣΔΑ<cite> 1/2012 ΑΕΔ (ΦΕΚ ΑΕΔ 2/2012)</cite>
Η θέσπιση διετούς παραγραφής για τις ως άνω αξιώσεις των υπαλλήλων του Δημοσίου είναι σύμφωνη με το Σύνταγμα<cite> 1/2014 ΑΠ Πλήρη.Ολομέλεια</cite><cite> 2/2014 ΑΠ Πλήρη.Ολομέλεια</cite>.
Και κατά την ισχύ παλαιότερων διατάξεων του νδ.321/1969, η θέσπιση διετούς παραγραφής για τις ως άνω αξιώσεις των υπαλλήλων του Δημοσίου δεν αντίκειται στην αρχή της ισότητας, κατ' άρ.4 παρ.1 του Συντάγματος, ούτε στο δικαίωμα δικαστικής προστασίας, κατ' άρ.20 παρ.1 του Συντάγματος και άρ.6 παρ.1 της ΕΣΔΑ, ούτε στην αρχή της (δικονομικής) ισότητας, κατ' άρ.20 παρ.1 του Συντάγματος και άρ.4 παρ.1 του Συντάγματος, ούτε στο δικαίωμα σεβασμού της περιουσίας, κατ' άρ.1 του Πρώτου Προσθέτου Πρωτοκόλλου της ΕΣΔΑ<cite> 2/2012 ΑΕΔ (ΦΕΚ ΑΕΔ 3/2012)</cite><cite> άρ.91 παρ.1 νδ.321/1969</cite><cite> άρ.91 παρ.3 νδ.321/1969</cite>.
Η διετής παραγραφή των ως άνω αξιώσεων των υπαλλήλων του Δημοσίου κατά του Δημοσίου αποτελεί ουσιαστικού περιεχομένου προνόμιο<cite> 1/2014 ΑΠ Πλήρη.Ολομέλεια</cite><cite> 2/2014 ΑΠ Πλήρη.Ολομέλεια</cite>.

Η παραγραφή του δικαιώματος των απαιτήσεων υπαλλήλου του Δημοσίου κατά του Δημοσίου είναι 10 ετών<cite> ν.2362/1995 άρ.90 παρ.4</cite>.

Ο χρόνος παραγραφής των απαιτήσεων των συνταξιούχων εν γένει και βοηθηματούχων του Δημοσίου, καθώς και των κληρονόμων αυτών από καθυστερούμενες συντάξεις, επιδόματα και βοηθήματα είναι 2 ετών, έστω και αν έχουν ενταλθεί εσφαλμένα<cite> ν.2362/1995 άρ.90 παρ.5 εδ.1</cite>.
Οι εντελλόμενες δεδουλευμένες συντάξεις, βοηθήματα ή επιδόματα κατά την εκτέλεση, το πρώτο, πράξεων ή αποφάσεων κανονισμού σύνταξης ή βοηθήματος παραγράφονται σε 2 χρόνια, που αρχίζουν μετά την παρέλευση τριμήνου από τη χρονολογία έκδοσης της σχετικής πράξης ή απόφασης<cite> ν.2362/1995 άρ.90 παρ.5 εδ.2</cite>.
Το προνόμιο του Δημοσίου περί διετούς παραγραφής των οφειλών του προς τους ως άνω δικαιούχους είναι ουσιαστικού χαρακτήρα<cite> 1/2014 ΑΠ Πλήρη.Ολομέλεια</cite><cite> 2/2014 ΑΠ Πλήρη.Ολομέλεια</cite>.

Χρηματική απαίτηση κατά του Δημοσίου, που έχει βεβαιωθεί με τελεσίδικη δικαστική απόφαση, υπόκειται σε πενταετή παραγραφή, που αρχίζει από την τελεσιδικία<cite> ν.2362/1995 άρ.90 παρ.6</cite>.

Χρηματική απαίτηση κατά του Δημοσίου, που έχει αναγνωρισθεί σύμφωνα με τη διαδικασία που προβλέπεται από τη νομοθεσία περί Νομικού Συμβουλίου του Κράτους, υπόκειται σε πενταετή παραγραφή, που αρχίζει από την αναγνώριση<cite> ν.2362/1995 άρ.90 παρ.6</cite>.

Χρηματική απαίτηση κατά του Δημοσίου, για την οποία έχει εκδοθεί τίτλος πληρωμής, υπόκειται σε πενταετή παραγραφή, που αρχίζει από την έκδοση του τίτλου πληρωμής<cite> ν.2362/1995 άρ.90 παρ.6</cite>.

<h4>Έναρξη παραγραφής κατά τον ν.2362/1995</h4>
Αν η απαίτηση κατά του Δημοσίου γεννήθηκε μετά την 01-01-1996, για την παραγραφή της απαίτησης εφαρμόζονται οι διατάξεις του ν.2362/1995<cite> ν.2362/1995 άρ.107 παρ.1 εδ.1</cite><cite class="t"> ν.2362/1995 άρ.119</cite>.

Αν άλλη ειδική διάταξη του ν.2362/1995 δεν προβλέπει διαφορετικά, η παραγραφή οποιασδήποτε απαίτησης κατά του Δημοσίου αρχίζει από το τέλος του οικονομικού έτους μέσα στο οποίο γεννήθηκε και είναι δυνατή η δικαστική της επιδίωξη<cite> ν.2362/1995 άρ.91 εδ.1</cite>.
Προκειμένου περί δασμών, φόρων, τελών και λοιπών δικαιωμάτων που εισπράττονται στα τελωνεία, η παραγραφή αρχίζει από τη βεβαίωση αυτών<cite> ν.2362/1995 άρ.91 εδ.2</cite>.

Αν πρόκειται για αξίωση κατά του Δημοσίου από αδικοπραξία, ο χρόνος παραγραφής υπολογίζεται κατά τον ν.2362/1995, με ανώτατο χρονικό όριο την πενταετία, ανεξάρτητα από τον χρόνο κατά τον οποίο αυτός που ζημιώθηκε έλαβε γνώση της ζημίας και του προς αποζημίωση υποχρέου<cite> 1372/2010 ΑΠ</cite>.

<h4>Αναστολή παραγραφής κατά τον ν.2362/1995</h4>
Αν η απαίτηση γεννήθηκε μετά την 01-01-1996, για την αναστολή της παραγραφής της απαίτησης εφαρμόζονται οι διατάξεις του ν.2362/1995<cite> ν.2362/1995 άρ.107 παρ.1 εδ.1</cite><cite class="t"> ν.2362/1995 άρ.119</cite>.
Αν η απαίτηση γεννήθηκε πριν την 01-01-1996, και τα επαγόμενα την αναστολή της παραγραφής γεγονότα συντελέσθηκαν μετά την 01-01-1996, για την αναστολή της παραγραφής της απαίτησης εφαρμόζονται οι διατάξεις του ν.2362/1995<cite> ν.2362/1995 άρ.107 παρ.1 εδ.2</cite><cite class="t"> ν.2362/1995 άρ.119</cite>.

Οι περί αναστολής της παραγραφής διατάξεις των άρ.257 ΑΚ, άρ.258 ΑΚ, και άρ.259 ΑΚ, αν δεν ορίζεται διαφορετικά στον ν.2362/1995, εφαρμόζονται και επί απαιτήσεων κατά του Δημοσίου<cite> ν.2362/1995 άρ.92 εδ.1</cite>.

Η παραγραφή απαίτησης κατά του Δημοσίου αναστέλλεται για όσο χρόνο ο έχων την απαίτηση έχει εμποδιστεί λόγω ανωτέρας βίας να ασκήσει την αξίωση μέσα στο τελευταίο εξάμηνο του χρόνου της παραγραφής<cite> ν.2362/1995 άρ.92 εδ.2</cite>.

<h4>Διακοπή παραγραφής κατά τον ν.2362/1995</h4>
Αν η απαίτηση γεννήθηκε μετά την 01-01-1996, για τη διακοπή της παραγραφής της απαίτησης εφαρμόζονται οι διατάξεις του ν.2362/1995<cite> ν.2362/1995 άρ.107 παρ.1 εδ.1</cite><cite class="t"> ν.2362/1995 άρ.119</cite>.
Αν η απαίτηση γεννήθηκε πριν την 01-01-1996, και τα επαγόμενα τη διακοπή της παραγραφής γεγονότα συντελέσθηκαν μετά την 01-01-1996, για τη διακοπή της παραγραφής της απαίτησης εφαρμόζονται οι διατάξεις του ν.2362/1995<cite> ν.2362/1995 άρ.107 παρ.1 εδ.2</cite><cite class="t"> ν.2362/1995 άρ.119</cite>.

Η παραγραφή των χρηματικών απαιτήσεων κατά του Δημοσίου διακόπτεται μόνο:<ul>
<li>αν η υπόθεση υποβληθεί στο δικαστήριο ή σε διαιτητές<cite> ν.2362/1995 άρ.93 περ.α</cite>, ή</li>
<li>αν υποβληθεί στην αρμόδια δημόσια αρχή αίτηση για την πληρωμή της απαίτησης<cite> ν.2362/1995 άρ.93 περ.β</cite>, ή</li>
<li>αν υποβληθεί προς το Νομικό Συμβούλιο του Κράτους αίτηση για την αναγνώριση της απαίτησης<cite> ν.2362/1995 άρ.93 περ.γ</cite>, ή</li>
<li>αν επιδοθεί επιταγή για εκτέλεση, όπου αυτή επιτρέπεται<cite> ν.2362/1995 άρ.93 περ.δ</cite>, ή</li>
<li>αν εκδοθεί τίτλος πληρωμής<cite> ν.2362/1995 άρ.93 περ.ε εδ.1</cite>, ή</li>
<li>αν το Δημόσιο αναγνωρίσει την απαίτηση με πρακτικό του Νομικού Συμβουλίου του Κράτους, που έχει εγκριθεί από τον Υπουργό Οικονομικών<cite> ν.2362/1995 άρ.93 περ.στ εδ.1</cite>, ή</li>
<li>αν προβλέπεται άλλος λόγος διακοπής από ειδική διάταξη<cite> ν.2362/1995 άρ.93 εδ.1</cite>.</li></ul>

Αν η υπόθεση υποβληθεί στο δικαστήριο ή σε διαιτητές, η παραγραφή αρχίζει εκ νέου από την τελευταία διαδικαστική πράξη των διαδίκων, του δικαστηρίου ή των διαιτητών<cite> ν.2362/1995 άρ.93 περ.α</cite>.

Αν υποβληθεί αίτηση στην αρμόδια δημόσια αρχή για την πληρωμή της απαίτησης, και ο διατάκτης ή η αρμόδια για την πληρωμή της απαίτησης αρχή απαντήσει εγγράφως, η παραγραφή αρχίζει εκ νέου από τη χρονολογία που φέρει η έγγραφη απάντηση του διατάκτη ή της αρμόδιας για την πληρωμή της απαίτησης αρχής<cite> ν.2362/1995 άρ.93 περ.β εδ.1</cite>.
Αν υποβληθεί αίτηση στην αρμόδια δημόσια αρχή για την πληρωμή της απαίτησης, και ο διατάκτης ή η αρμόδια για την πληρωμή της απαίτησης αρχή δεν απαντήσει εγγράφως, η παραγραφή αρχίζει μετά πάροδο 6 μηνών από τη χρονολογία υποβολής της αίτησης<cite> ν.2362/1995 άρ.93 περ.β εδ.2</cite>.
Υποβολή δεύτερης αίτησης δεν διακόπτει εκ νέου την παραγραφή<cite> ν.2362/1995 άρ.93 περ.β εδ.3</cite>.

Αν υποβληθεί αίτηση προς το Νομικό Συμβούλιο του Κράτους για την αναγνώριση της απαίτησης, η παραγραφή αρχίζει εκ νέου από τη χρονολογία έγκρισης ή μη από τον Υπουργό Οικονομικών του οικείου πρακτικού του Νομικού Συμβουλίου του Κράτους<cite> ν.2362/1995 άρ.93 περ.γ εδ.1</cite>.
Υποβολή δεύτερης αίτησης δεν διακόπτει εκ νέου την παραγραφή<cite> ν.2362/1995 άρ.93 περ.γ εδ.2</cite>.

Αν εκδοθεί τίτλος πληρωμής, η ολική ή μερική συμψηφιστική εξόφληση δεν διακόπτει την παραγραφή<cite> ν.2362/1995 άρ.93 περ.ε εδ.2</cite>.

Η ως άνω αναγνώριση από το Δημόσιο της απαίτησης κατά του Δημοσίου ισχύει επί οποιασδήποτε απαίτησης κατά του Δημοσίου, συμπεριλαμβανομένης και της απαίτησης από αδικαιολόγητο πλουτισμό<cite> ν.2362/1995 άρ.93 περ.στ εδ.2</cite>.

<h4>Συνέπειες παραγραφής κατά τον ν.2362/1995</h4>
Αν η απαίτηση γεννήθηκε μετά την 01-01-1996, για την παραγραφή της απαίτησης εφαρμόζονται οι ως άνω διατάξεις του ν.2362/1995<cite> ν.2362/1995 άρ.107 παρ.1 εδ.1</cite><cite class="t"> ν.2362/1995 άρ.119</cite>.
Αν η απαίτηση γεννήθηκε πριν την 01-01-1996, οι διατάξεις του ν.2362/1995 περί συνεπειών της συμπληρωθείσας παραγραφής εφαρμόζονται και επί αυτών των απαιτήσεων, ανεξάρτητα από τον χρόνο συμπλήρωσης της παραγραφής<cite> ν.2362/1995 άρ.107 παρ.2</cite><cite class="t"> ν.2362/1995 άρ.119</cite>.

Αν η απαίτηση κατά του Δημοσίου παραγράφηκε, δεν αντιτάσσεται για συμψηφισμό<cite> ν.2362/1995 άρ.94 εδ.1</cite>.

Αν η απαίτηση κατά του Δημοσίου παραγράφηκε, και το Δημόσιο κατέβαλε οποιοδήποτε ποσό για την απαίτηση μετά την παραγραφή, έστω και αν γνώριζε την παραγραφή, το Δημόσιο δικαιούται να αναζητήσει το ποσό<cite> ν.2362/1995 άρ.94 εδ.2</cite>.

Αν η απαίτηση κατά του Δημοσίου παραγράφηκε, και το Δημόσιο παραιτηθεί από τη συμπληρωμένη παραγραφή, η παραίτηση είναι άκυρη<cite> ν.2362/1995 άρ.94 εδ.3</cite>.

Αν η απαίτηση κατά του Δημοσίου παραγράφηκε, και το Δημόσιο αναγνωρίσει με οποιονδήποτε τρόπο την απαίτηση, η αναγνώριση είναι άκυρη<cite> ν.2362/1995 άρ.94 εδ.3</cite>.

Η παραγραφή απαίτησης κατά του Δημοσίου λαμβάνεται υπόψη αυτεπάγγελτα από τα δικαστήρια, εφόσον προκύπτουν τα πραγματικά περιστατικά<cite> 1366/2012 ΑΠ</cite><cite> 187/2009 ΑΠ</cite><cite> 4024/2010 ΣτΕ</cite><cite> ν.2362/1995 άρ.94 εδ.4</cite>.
Η λήψη υπόψη από το δικαστήριο, αυτεπαγγέλτως, της παραγραφής οφειλής του Δημοσίου αποτελεί ουσιαστικού περιεχομένου προνόμιο<cite> 1/2014 ΑΠ Πλήρη.Ολομέλεια</cite><cite> 2/2014 ΑΠ Πλήρη.Ολομέλεια</cite>.

<h2>Παραγραφή απαίτησης κατά ΝΠΔΔ</h2>
Αν δεν ορίζεται διαφορετικά από το νδ.496/1974, κάθε απαίτηση κατά Νομικού Προσώπου Δημοσίου Δικαίου (ΝΠΔΔ) παραγράφεται μετά από πενταετία<cite> νδ.496/1974 άρ.48 παρ.1</cite>.

Η απαίτηση κατά του ΝΠΔΔ προς επιστροφή αχρεωστήτως καταβληθέντος ή παρά τον νόμο καταβληθέντος σ' αυτό χρηματικού ποσού παραγράφεται μετά από 3 έτη από την καταβολή<cite> νδ.496/1974 άρ.48 παρ.2</cite>.

Η απαίτηση υπαλλήλου του ΝΠΔΔ κατά του ΝΠΔΔ, που αφορά σε καθυστερούμενες αποδοχές, ή άλλης κάθε φύσης απολαβή του, παραγράφεται μετά την παρέλευση διετίας από τη γέννησή της<cite> νδ.496/1974 άρ.48 παρ.3</cite>.
Αυτό ισχύει για οποιονδήποτε υπάλληλο του ΝΠΔΔ, είτε με σχέση δημοσίου δικαίου είτε ιδιωτικού δικαίου<cite> νδ.496/1974 άρ.48 παρ.3</cite>.
Αυτό ισχύει ακόμη και αν η απαίτηση βασίζεται στις περί αδικαιολογήτου πλουτισμού διατάξεις<cite> νδ.496/1974 άρ.48 παρ.3</cite>.
Η θέσπιση διετούς παραγραφής για τις ως άνω αξιώσεις των υπαλλήλων ΝΠΔΔ δεν αντίκειται στην αρχή της ισότητας, κατ' άρ.4 παρ.1 του Συντάγματος<cite> 9/2009 ΑΕΔ (ΦΕΚ ΑΕΔ 2/2009)</cite>.

Η παραγραφή του δικαιώματος των απαιτήσεων υπαλλήλου του ΝΠΔΔ κατά του ΝΠΔΔ είναι 10 ετών<cite> νδ.496/1974 άρ.48 παρ.4</cite>.

Ο χρόνος παραγραφής των απαιτήσεων των συνταξιούχων εν γένει και βοηθηματούχων του ΝΠΔΔ, καθώς και των κληρονόμων αυτών από καθυστερούμενες συντάξεις, μερίσματα, επιδόματα και βοηθήματα είναι 2 ετών, έστω και αν έχουν ενταλθεί εσφαλμένα<cite> νδ.496/1974 άρ.48 παρ.5 εδ.1</cite>.
Οι εντελλόμενες δεδουλευμένες συντάξεις, μερίσματα, βοηθήματα ή επιδόματα, κατά την εκτέλεση, το πρώτον, πράξεων ή αποφάσεων κανονισμού σύνταξης, μερίσματος, επιδόματος ή βοηθήματος παραγράφονται σε 2 χρόνια, που αρχίζουν μετά την παρέλευση τριμήνου από τη χρονολογία έκδοσης της σχετικής πράξης ή απόφασης<cite> νδ.496/1974 άρ.48 παρ.5 εδ.2</cite>.

Χρηματική απαίτηση κατά του ΝΠΔΔ, που έχει βεβαιωθεί με τελεσίδικη δικαστική απόφαση, υπόκειται σε πενταετή παραγραφή, που αρχίζει από την τελεσιδικία<cite> νδ.496/1974 άρ.48 παρ.6</cite>.

Χρηματική απαίτηση κατά του ΝΠΔΔ, για την οποία έχει εκδοθεί τίτλος πληρωμής, υπόκειται σε πενταετή παραγραφή, που αρχίζει από την έκδοση του τίτλου πληρωμής<cite> νδ.496/1974 άρ.48 παρ.6</cite>.

<h3>Έναρξη παραγραφής οφειλής ΝΠΔΔ</h3>
Η παραγραφή οποιασδήποτε απαίτησης κατά ΝΠΔΔ αρχίζει από το τέλος του οικονομικού έτους μέσα στο οποίο γεννήθηκε και είναι δυνατή η δικαστική της επιδίωξη<cite> νδ.496/1974 άρ.49</cite>.

<h3>Αναστολή παραγραφής οφειλής ΝΠΔΔ</h3>
Οι περί αναστολής της παραγραφής διατάξεις των άρ.257 ΑΚ, άρ.258 ΑΚ, και άρ.259 ΑΚ, αν δεν ορίζεται διαφορετικά, εφαρμόζονται και επί απαιτήσεων κατά ΝΠΔΔ<cite> νδ.496/1974 άρ.50 εδ.1</cite>.
Η παραγραφή απαίτησης κατά ΝΠΔΔ αναστέλλεται για όσο χρόνο ο έχων την απαίτηση έχει εμποδιστεί λόγω ανωτέρας βίας να ασκήσει την αξίωση μέσα στο τελευταίο εξάμηνο του χρόνου της παραγραφής<cite> νδ.496/1974 άρ.50 εδ.2</cite>.

Αν υποβληθεί αίτηση προς το ΝΠΔΔ για την πληρωμή της απαίτησης πριν τη λήξη του οικονομικού έτους κατά το οποίο γεννήθηκε η απαίτηση, η έναρξη της παραγραφής της αξίωσης αναστέλλεται επί ένα εξάμηνο από την 1η Ιανουαρίου του επομένου έτους της υποβολής της αίτησης<cite> 9/2009 ΑΕΔ (ΦΕΚ ΑΕΔ 2/2009)</cite><cite> νδ.496/1974 άρ.49</cite><cite> νδ.496/1974 άρ.51 περ.β</cite>.

<h3>Διακοπή παραγραφής οφειλής ΝΠΔΔ</h3>
Η παραγραφή των χρηματικών απαιτήσεων κατά ΝΠΔΔ διακόπτεται μόνο:<ul>
<li>αν η υπόθεση υποβληθεί στο αρμόδιο δικαστήριο ή σε διαιτητές<cite> νδ.496/1974 άρ.51 περ.α</cite>, ή</li>
<li>αν υποβληθεί προς το ΝΠΔΔ αίτηση για την πληρωμή της απαίτησης<cite> νδ.496/1974 άρ.51 περ.β εδ.3</cite>, ή</li>
<li>αν εκδοθεί τίτλος πληρωμής<cite> νδ.496/1974 άρ.51 περ.γ</cite>, ή</li>
<li>αν προβλέπεται άλλος λόγος διακοπής από ειδική διάταξη<cite> νδ.496/1974 άρ.51 εδ.1</cite>.</li></ul>

Αν η υπόθεση υποβληθεί στο αρμόδιο δικαστήριο ή σε διαιτητές, η παραγραφή αρχίζει εκ νέου από την τελευταία διαδικαστική πράξη των διαδίκων, του δικαστηρίου ή των διαιτητών<cite> νδ.496/1974 άρ.51 περ.α</cite>.

Αν υποβληθεί αίτηση προς το ΝΠΔΔ για την πληρωμή της απαίτησης, και η αρμόδια αρχή για την αναγνώριση ή την πληρωμή της απαίτησης απαντήσει εγγράφως, η παραγραφή αρχίζει εκ νέου από τη χρονολογία που φέρει η έγγραφη απάντηση της αρμόδιας αρχής<cite> νδ.496/1974 άρ.51 περ.β εδ.1</cite>.
Αν υποβληθεί αίτηση προς το ΝΠΔΔ για την πληρωμή της απαίτησης, και η αρμόδια αρχή για την αναγνώριση ή την πληρωμή της απαίτησης δεν απαντήσει εγγράφως, η παραγραφή αρχίζει μετά πάροδο εξαμήνου από τη χρονολογία υποβολής της αίτησης<cite> νδ.496/1974 άρ.51 περ.β εδ.2</cite>.
Αν η αίτηση υποβληθεί πριν τη λήξη του οικονομικού έτους κατά το οποίο γεννήθηκε η απαίτηση, θεωρείται, κατά πλάσμα δικαίου, ότι η αίτηση υποβλήθηκε κατά την πρώτη ημέρα μετά την έναρξη του επομένου έτους<cite> 9/2009 ΑΕΔ (ΦΕΚ ΑΕΔ 2/2009)</cite><cite> νδ.496/1974 άρ.49</cite><cite> νδ.496/1974 άρ.51 περ.β</cite>.
Αν η αίτηση υποβληθεί πριν τη λήξη του οικονομικού έτους κατά το οποίο γεννήθηκε η απαίτηση, η έναρξη της παραγραφής της αξίωσης αναστέλλεται επί ένα εξάμηνο από την κατά πλάσμα δικαίου υποβολή της αίτησης<cite> 9/2009 ΑΕΔ (ΦΕΚ ΑΕΔ 2/2009)</cite><cite> νδ.496/1974 άρ.49</cite><cite> νδ.496/1974 άρ.51 περ.β</cite>.
Η διάταξη ερμηνεύεται ως έχουσα την άνω έννοια, προκειμένου να αποφευχθεί, επί τη βάσει αυστηρής και τυπικής ερμηνείας του όλου πλέγματος των σχετικών διατάξεων, ανεπιεικές αποτέλεσμα για τον επιμελή διοικούμενο, ο οποίος υπέβαλε αίτηση, ζητώντας την ικανοποίηση της απαίτησής του, πριν το τέλος του οικονομικού έτους εντός του οποίου η σχετική αξίωσή του γεννήθηκε, και ο οποίος περιέρχεται σε χειρότερη θέση από εκείνον που υποβάλει την αίτησή του προς το νομικό πρόσωπο έστω και ελάχιστο χρόνο μετά την έναρξη του χρόνου της παραγραφής, χωρίς να συντρέχει λόγος που να δικαιολογεί τη διαφοροποίηση αυτή<cite> 9/2009 ΑΕΔ (ΦΕΚ ΑΕΔ 2/2009)</cite><cite> νδ.496/1974 άρ.49</cite><cite> νδ.496/1974 άρ.51 περ.β</cite>.
Υποβολή δεύτερης αίτησης δεν διακόπτει εκ νέου την παραγραφή<cite> νδ.496/1974 άρ.51 περ.β εδ.3</cite>.
Η αίτηση πρέπει να αναφέρει ορισμένα τις απαιτήσεις στις οποίες αναφέρεται<cite> 187/2009 ΑΠ</cite>.

<h3>Συνέπειες παραγραφής απαίτησης κατά ΝΠΔΔ</h3>
Αν η απαίτηση κατά ΝΠΔΔ παραγράφηκε, δεν αντιτάσσεται για συμψηφισμό<cite> νδ.496/1974 άρ.52 εδ.1</cite>.

Αν η απαίτηση κατά ΝΠΔΔ παραγράφηκε, και το ΝΠΔΔ κατέβαλε οποιοδήποτε ποσό για την απαίτηση μετά την παραγραφή, έστω και αν γνώριζε την παραγραφή, το ΝΠΔΔ δικαιούται να αναζητήσει το ποσό<cite> νδ.496/1974 άρ.52 εδ.1</cite>.

Αν η απαίτηση κατά ΝΠΔΔ παραγράφηκε, και το ΝΠΔΔ παραιτηθεί από τη συμπληρωμένη παραγραφή, η παραίτηση είναι άκυρη<cite> νδ.496/1974 άρ.52 εδ.2</cite>.

Η παραγραφή απαίτησης κατά ΝΠΔΔ λαμβάνεται υπόψη αυτεπάγγελτα από τα δικαστήρια<cite> νδ.496/1974 άρ.52 εδ.3</cite>.

<h2>Παραγραφή απαίτησης κατά ΟΤΑ</h2>
Για την παραγραφή των αξιώσεων κατά των Οργανισμών Τοπικής Αυτοδιοίκησης (ΟΤΑ) εφαρμόζονται οι διατάξεις που διέπουν την <a href="#παραγραφή-απαίτησης-κατά-του-Δημοσίου">παραγραφή των αξιώσεων κατά του Δημοσίου</a><cite> νδ.3463/2006 άρ.πρώτο άρ.276 παρ.2 εδ.1</cite>.
Κάθε άλλη διάταξη που ορίζει μεγαλύτερο χρόνο παραγραφής των αξιώσεων κατά των ΟΤΑ έχει καταργηθεί<cite> νδ.3463/2006 άρ.πρώτο άρ.276 παρ.2 εδ.3</cite>.

Η ισχύς του προνομίου αυτού κατά το νδ.3463/2006 αρχίζει από 01-01-2007<cite class="t"> νδ.3463/2006 άρ.τέταρτο</cite>.

<h2>Παραγραφή απαίτησης κατά ΙΚΑ</h2>
Το Ίδρυμα Κοινωνικών Ασφαλίσεων (ΙΚΑ) απολαμβάνει τα προνόμια του Δημοσίου για την <a href="#παραγραφή-απαίτησης-κατά-του-Δημοσίου">παραγραφή των αξιώσεων κατά του Δημοσίου</a><cite> άρ.19 παρ.1 αν.1846/1951</cite><cite> 1/2014 ΑΠ Πλήρη.Ολομέλεια</cite><cite> 2/2014 ΑΠ Πλήρη.Ολομέλεια</cite>.

Το ΙΚΑ απολαμβάνει όλων ανεξαιρέτως των ατελειών, καθώς και των δικαστικών, διοικητικών και οικονομικών προνομίων του Δημοσίου<cite> άρ.19 παρ.1 αν.1846/1951</cite>.
Το προνόμιο του Δημοσίου περί διετούς παραγραφής απαιτήσεων υπαλλήλων του Δημοσίου αποτελεί ουσιαστικού περιεχομένου προνόμιο<cite> 1/2014 ΑΠ Πλήρη.Ολομέλεια</cite><cite> 2/2014 ΑΠ Πλήρη.Ολομέλεια</cite>.

Το ΙΚΑ δεν απολαμβάνει τα προνόμια των ΝΠΔΔ περί παραγραφής της απαίτησης κατά αυτών<cite> πδ.437/1977</cite><cite> άρ.56 παρ.2 νδ.496/1974</cite><cite class="c"> άρ.2 ν.578/1977</cite>.

<h2>Παραγραφή απαίτησης κατά ΟΓΑ</h2>
Ο Οργανισμός Γεωργικών Ασφαλίσεων (ΟΓΑ) απολαμβάνει τα ουσιαστικού περιεχομένου προνόμια του Δημοσίου για την <a href="#παραγραφή-απαίτησης-κατά-του-Δημοσίου">παραγραφή των αξιώσεων κατά του Δημοσίου</a><cite> 1/2014 ΑΠ Πλήρη.Ολομέλεια</cite><cite> 2/2014 ΑΠ Πλήρη.Ολομέλεια</cite><cite> 482/2018 ΣτΕ Ολομέλεια</cite><cite> άρ.18 παρ.1 ν.4169/1961</cite><cite> άρ.29 παρ.4 ν.3232/2004</cite><cite> άρ.77 παρ.1 Συντάγματος</cite><cite> άρ.77 παρ.2 Συντάγματος</cite>.

Ο ΟΓΑ απολαμβάνει όλων ανεξαιρέτως των ατελειών, καθώς και των δικαστικών, διοικητικών και δικονομικών προνομίων του Δημοσίου<cite> άρ.18 παρ.1 ν.4169/1961</cite>.
Η έννοια της διάταξης του άρ.18 παρ.1 ν.4169/1961 είναι ότι ο ΟΓΑ απολαύει ανεξαιρέτως όλων των ατελειών και ουσιαστικών προνομίων του Δημοσίου<cite> άρ.29 παρ.4 ν.3232/2004</cite>.
Η διάταξη του άρ.29 παρ.4 ν.3232/2004 είναι γνήσια ερμηνευτική (και όχι ψευδοερμηνευτική), και καλύπτει αναδρομικά και την ερμηνευόμενη διάταξη του άρ.18 παρ.1 ν.4169/1961<cite> 1/2014 ΑΠ Πλήρη.Ολομέλεια</cite><cite> 2/2014 ΑΠ Πλήρη.Ολομέλεια</cite><cite> 482/2018 ΣτΕ Ολομέλεια</cite>.
Η διάταξη του άρ.29 παρ.4 ν.3232/2004 έχει αναδρομική ισχύ, και καλύπτει το εξ υπαρχής περιεχόμενο της ερμηνευόμενης (ασαφούς) διάταξης του άρ.18 παρ.1 ν.4169/1961<cite> 1/2014 ΑΠ Πλήρη.Ολομέλεια</cite><cite> 2/2014 ΑΠ Πλήρη.Ολομέλεια</cite><cite> 482/2018 ΣτΕ Ολομέλεια</cite><cite> άρ.77 παρ.1 Συντάγματος</cite><cite> άρ.77 παρ.2 Συντάγματος</cite>.
Στην έννοια των δικαστικών προνομίων της ατελούς διάταξης του άρ.18 παρ.1 ν.4169/1961 περιλαμβάνονται και τα ουσιαστικά προνόμια του Δημοσίου<cite> 1/2014 ΑΠ Πλήρη.Ολομέλεια</cite><cite> 2/2014 ΑΠ Πλήρη.Ολομέλεια</cite>.
Ο ΟΓΑ απολαμβάνει και των ουσιαστικών προνομίων του Δημοσίου, αναδρομικά από την ισχύ του άρ.18 παρ.1 ν.4169/1961<cite> 1/2014 ΑΠ Πλήρη.Ολομέλεια</cite><cite> 2/2014 ΑΠ Πλήρη.Ολομέλεια</cite><cite> άρ.18 παρ.1 ν.4169/1961</cite><cite> άρ.29 παρ.4 ν.3232/2004</cite><cite> άρ.77 παρ.1 Συντάγματος</cite><cite> άρ.77 παρ.2 Συντάγματος</cite>.
Το προνόμιο του Δημοσίου περί διετούς παραγραφής απαιτήσεων υπαλλήλων του Δημοσίου κατά του Δημοσίου αποτελεί ουσιαστικού περιεχομένου προνόμιο<cite> 1/2014 ΑΠ Πλήρη.Ολομέλεια</cite><cite> 2/2014 ΑΠ Πλήρη.Ολομέλεια</cite>.
Το προνόμιο του Δημοσίου περί λήψης υπόψη, αυτεπαγγέλτως από το δικαστήριο, της παραγραφής οφειλής του Δημοσίου είναι ουσιαστικού περιεχομένου προνόμιο<cite> 1/2014 ΑΠ Πλήρη.Ολομέλεια</cite><cite> 2/2014 ΑΠ Πλήρη.Ολομέλεια</cite>.

Ο ΟΓΑ δεν απολαμβάνει τα προνόμια των ΝΠΔΔ περί παραγραφής της απαίτησης κατά αυτών<cite> πδ.437/1977</cite><cite> άρ.56 παρ.2 νδ.496/1974</cite><cite class="c"> άρ.2 ν.578/1977</cite>.

<h2>Παραγραφή απαίτησης του ζημιωθέντος κατά ασφαλιστή</h2>
Η παραγραφή της αξίωσης του παθόντος τρίτου κατά του ασφαλιστή επέρχεται σε 5 έτη<cite> ν.489/1976 άρ.10 παρ.2</cite><cite> πδ.237/1986 άρ.10 παρ.2</cite><cite> ν.3557/2007 άρ.7</cite>.
Η παραγραφή αρχίζει από την επόμενη ημέρα του ατυχήματος<cite> 1043/2010 ΑΠ</cite>.
Εντός της προθεσμίας παραγραφής πρέπει να γίνει τόσο η κατάθεση της αγωγής όσο και η επίδοση της αγωγής<cite> 1043/2010 ΑΠ</cite>, διαφορετικά γίνεται δεκτή η τυχόν προβαλλόμενη ένσταση παραγραφής<cite> 1043/2010 ΑΠ</cite>.
<span style="display: none;">
1. Ν. ΓπΝ/1911 αρθρ. 7. 
Διετής η παραγραφή κατά οδηγού, κατόχου, ιδιοκτήτη με αφετηρία την ημέρα του ατυχήματος (άρθρο 7 Ν. ΓπΝ/1911). 
2. ΑΚ 914, 922, 937
Κατά του οδηγού και του προστήσαντος η παραγραφή είναι πενταετής με αφετηρία από τότε που ο παθών έλαβε γνώση του
υπόχρεου και της ζημίας. Αυτό αφορά και τις προβλεπτές ζημίες του μέλλοντος, όχι όμως τις 
απρόβλεπτες για τις οποίες η πενταετία αρχίζει αργότερα από τη στιγμή που 
κατ’ αντικειμενική κρίση είναι δυνατή η πρόβλεψη τους.
To άρ.937 παρ.2 ΑΚ  Δ Ε Ν  εφαρμόζεται επί πλημμελημάτων παρά μόνο επί κακουργημάτων  21/2003 ΑΠ (Ολομ.)

3. Άρθρο 10 ν. 489/1976 (όπως αντικαταστάθηκε από το άρθρο 7 Ν. 3557/2007)
Η παραγραφή της αξιώσεως αποζημιώσεως του παθόντος τρίτου κατά του ασφαλιστή είναι πενταετής (5ετής) και αρχίζει από την ημέρα του ατυχήματος. 

4. Άρθρο 10 ν. 2496/1997
Η παραγραφή των αξιώσεων του ασφαλισμένου κατά του ασφαλιστή είναι τέσσερα (4) έτη και αρχίζει από τότε που γεννήθηκαν. 

5. Άρθρο 19 παρ. 2 Ν. 489/1976: 
Η παραγραφή των αξιώσεων κατά του Επικουρικού Κεφαλαίου είναι ομοίως πενταετής (5ετής), όπως κατά του ασφαλιστή (άρθρο 10 παρ. 2 Ν 489/1976). 

6. Γραφείο Διεθνούς Ασφάλισης (άρθρο 27 Ν. 489/1976): 
Ερμηνευτικά γίνεται δεκτό (λείπει ρητή διάταξη), ότι η αξίωση αποζημίωσης του παθόντος τρίτου είναι η ίδια όπως κατά του ασφαλιστή. 
</span>

<h2>Παραγραφή ενοχικής σχέσης</h2>
Ο όρος "ενοχική σχέση" είναι διαφορετικός του όρου "ενοχή"<cite> 310/2007 ΑΠ</cite>.

Με τον όρο "ενοχική σχέση" δηλούται συνήθως ευρύτερη και περιεκτικότερη ενιαία έννομη σχέση (πχ. η όλη σύμβαση), εκ της οποίας γεννώνται ειδικότερες ενοχές, δηλαδή οι διάφορες κατ’ ιδίαν υποχρεώσεις (ή απαιτήσεις) δι’ εκάτερον των μερών<cite> 310/2007 ΑΠ</cite>.

Ως έννομη σχέση, η ύπαρξη ή η ανυπαρξία της οποίας είναι αντικείμενο της αναγνωριστικής αγωγής και της επ' αυτής εκδοθησομένης απόφασης, νοείται η νομικά ρυθμιζόμενη σχέση ενός προσώπου προς άλλο πρόσωπο ή πράγμα<cite> 134/2015 ΑΠ</cite>.

Δεν αποτελούν έννομη σχέση υπό την άνω έννοια τα απλά πραγματικά περιστατικά ή τα αφηρημένα νομικά ζητήματα χωρίς τη σύνδεσή τους με έννομη σχέση της οποίας η προστασία ζητείται με την αγωγή<cite> 134/2015 ΑΠ</cite>.

Δεν αποτελεί έννομη σχέση η διαπίστωση πραγματικών ή νομικών καταστάσεων χωρίς καθορισμό των προσαπτομένων από το δίκαιο συνεπειών, ακόμη και αν μνημονεύεται ο κανόνας ή η νομική αρχή στα οποία υπάγονται τα περιστατικά αυτά<cite> 134/2015 ΑΠ</cite>.

Για την άσκηση αναγνωριστικής αγωγής απαιτείται ο ενάγνω να έχει έννομο συμφέρον<cite> 134/2015 ΑΠ</cite>.

Έννομο συμφέρον υφίσταται αν η προκαλούμενη με την αναγνωριστική αγωγή δικαστική απόφαση είναι σε θέση να διαλευκάνει την αμφισβητούμενη ύπαρξη ή ανυπαρξία της έννομης σχέσης, να άρει τη σχετική αβεβαιότητα, και να αποτρέψει σχετικές μ' αυτό παρούσες ή μέλλουσες δικαστικές διενέξεις και μάλιστα οριστικά και με δύναμη δεδικασμένου<cite> 134/2015 ΑΠ</cite>.

Αν η απόφάση δεν διαλευκαίνει οριστικά την έννομη σχέση, αλλά μόνο στοιχεία αυτής ή προδικαστικά της ζητήματα, δεν είναι ικανή για παραγωγή δεδικασμένου και άρα ούτε και για αναγνώριση των εν λόγω μεμονωμένων στοιχείων, γιατί πρέπει να προστεθούν και άλλα γεγονότα για την οριστική απόφαση επί της όλης έννομης σχέσης<cite> 134/2015 ΑΠ</cite>.

Κάθε σύμβαση αποτελεί μεν ενιαία ενοχική σχέση, αλλά δεν εκφράζεται δια του όρου "ενοχή"<cite> 310/2007 ΑΠ</cite>.

Η διάκριση αυτή καταφαίνεται στη γέννηση, μεταβίβαση, παραγραφή και εν γένει απόσβεση των ενοχών<cite> 310/2007 ΑΠ</cite>.

Η παραγραφή της όλης ενοχικής σχέσης, όπως της σύμβασης, δεν είναι νοητή, διότι σε παραγραφή υπόκεινται οι αξιώσεις, δηλαδή οι κατ’ ιδίαν ενοχές (απαιτήσεις)<cite> 310/2007 ΑΠ</cite>.

Όπου ο νόμος ομιλεί περί απόσβεσης ενοχής, εννοεί την κατ’ ιδίαν υποχρέωση (ή απαίτηση), ενώ απόσβεση της όλης ενοχικής σχέσης χωρεί όπου και όπως ορίζει ο νόμος, όπως στο άρ.389 παρ.2 ΑΚ, άρ.509 ΑΚ<cite> 310/2007 ΑΠ</cite>.

Απόσβεση της όλης ενοχικής σχέσης σημαίνει απόσβεση της όλης σύμβασης<cite> 310/2007 ΑΠ</cite>.

Επί συμβάσεως εργασίας, η παραγραφή των πηγαζουσών εξ αυτής κατ’ ιδίαν αξιώσεων αποδοχών από διάφορες αιτίες, δεν συνεπάγεται και απόσβεση της όλης ενοχικής σχέσης που συνδέει τα μέρη, όταν συντρέχουν ειδικοί λόγοι<cite> 310/2007 ΑΠ</cite>.

Ειδικός λόγος συντρέχει και στην περίπτωση που ζητείται η αναγνώριση χρόνου υπηρεσίας χρονικού διαστήματος εμπίπτοντος στην έγκυρη διάρκεια της σύμβασης, δηλαδή της κατ’ αυτό υπάρξεως της έννομης σχέσης, από την οποία απέρρεαν παραγεγραμμένες αξιώσεις του μισθωτού για το ίδιο χρονικό διάστημα<cite> 310/2007 ΑΠ</cite>.

Ο μισθωτός έχει έννομο συμφέρον προς τούτο, εγκείμενο στην προσμέτρηση του χρόνου αυτού για την ένταξή του στο προσήκον μισθολογικό κλιμάκιο και συνακόλουθα στη μισθολογική προαγωγή του, όταν μάλιστα η σύμβασή του, ως έννομη σχέση, συνεχίζεται και είναι ενεργός<cite> 310/2007 ΑΠ</cite>.

<h2>Αποσβεστική προθεσμία</h2>
Αν για την άσκηση του δικαιώματος ορίζεται ορισμένη προθεσμία, και η παραμέληση της προθεσμίας συνεπάγεται την απώλειά του δικαιώματος, δεν εφαρμόζεται η εκ νέου έναρξη της προθεσμίας από την τελευταία διαδικαστική πράξη των διαδίκων ή του δικαστηρίου μετά την έγερση της αγωγής<cite> 194/2012 ΑΠ</cite><cite> άρ.279 ΑΚ</cite><cite> άρ.280 ΑΚ</cite><cite> άρ.261 παρ.1 εδ.2 ΑΚ</cite>

Η άσκηση του δικαιώματος για το οποίο προβλέπεται αποσβεστική προθεσμία μέσα στην αποσβεστική αυτή προθεσμία συντελεί στη διατήρηση του δικαιώματος<cite> 194/2012 ΑΠ</cite>.

Ο σκοπός θέσπισης αποσβεστικής προθεσμίας συνίσταται στην άρση της αβεβαιότητας που προκλήθηκε με την προσβολή του δικαιώματος<cite> 194/2012 ΑΠ</cite>.

Η αποσβεστική προθεσμία μπορεί να συμπληρωθεί ενώ διαρκεί η δίκη, αν παραμεληθεί από τον δικαιούχο<cite> 194/2012 ΑΠ</cite>.

Με τη διάταξη του άρ.157 εδ.1 ΑΚ, περί απόσβεσης του δικαιώματος για ακύρωση δικαιοπραξίας δύο χρόνια από αυτή, τάσσεται αποσβεστική προθεσμία, και όχι παραγραφή<cite> 194/2012 ΑΠ</cite><cite> άρ.157 εδ.1 ΑΚ</cite>.
</main>

  <footer role="contentinfo"><small>© Greek Law</small></footer>
</body>
</html>
