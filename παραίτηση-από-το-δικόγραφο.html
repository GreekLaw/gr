<!doctype html>
<html lang="el">
<head>
  <meta charset="utf-8">
  <title>Παραίτηση από το δικόγραφο</title>
  <meta name="description"      content="Χειριστείτε την παραίτηση από το δικόγραφο, με ασπίδα τη νομολογία">
  <meta name="robots"           content="archive, follow, index, snippet">
  <meta name="viewport"         content="initial-scale = 1">
  <meta name="format-detection" content="telephone = no">
  <link rel="stylesheet"        href="./stylesheets/greeklaw.css">
  <link rel="stylesheet"        href="./stylesheets/linear.css">
  <script async                 src="./javascripts/nav.js"></script>
</head>
<body>
  <header><a href="./">Greek Law</a></header>
  <nav role="navigation"></nav>

<main role="main">
<h1>Παραίτηση από το δικόγραφο</h1>

<ul class="table-of-contents">
    <li><a href="#παραδεκτό-της-παραίτησης-από-το-δικόγραφο">Παραδεκτό της παραίτησης από το δικόγραφο</a></li>
    <li><a href="#συνέπειες-της-παραίτησης-από-το-δικόγραφο">Συνέπειες της παραίτησης από το δικόγραφο</a></li>
    <li><a href="#παραίτηση-από-το-δικόγραφο-και-δικαστική-δαπάνη">Παραίτηση από το δικόγραφο και δικαστική δαπάνη</a></li>
    <li><a href="#απαράδεκτο-παραίτησης-από-το-δικόγραφο-στην-αναιρετική-δίκη">Απαράδεκτο παραίτησης από το δικόγραφο στην αναιρετική δίκη</a></li>
</ul>

<h2 id="παραδεκτό-της-παραίτησης-από-το-δικόγραφο">Παραδεκτό της παραίτησης από το δικόγραφο</h2>
Αν για τη συζήτηση της αγωγής τυγχάνουν εφαρμογής τα άρ.237 ΚΠολΔ και άρ.238 ΚΠολΔ, και ο εναγόμενος δεν έχει καταθέσει ακόμη προτάσεις, ο ενάγων μπορεί να παραιτηθεί από το δικόγραφο της αγωγής<cite> άρ.294 εδ.1 ΚΠολΔ</cite>.
Και αυτό, ακόμη και χωρίς τη συναίνεση του αντιδίκου<cite> άρ.294 εδ.1 ΚΠολΔ</cite>.

Αν για τη συζήτηση της αγωγής τυγχάνουν εφαρμογής τα άρ.237 ΚΠολΔ και άρ.238 ΚΠολΔ, και ο εναγόμενος έχει καταθέσει προτάσεις, και ο εναγόμενος προβάλλει αντίρρηση, και πιθανολογεί ότι έχει έννομο συμφέρον να περατωθεί η δίκη με έκδοση οριστικής απόφασης, η παραίτηση από το δικόγραφο της αγωγής είναι απαράδεκτη<cite> άρ.294 εδ.2 ΚΠολΔ</cite>.

Αν για τη συζήτηση της αγωγής δεν τυγχάνουν εφαρμογής τα άρ.237 ΚΠολΔ και άρ.238 ΚΠολΔ, και ο εναγόμενος δεν έχει προχωρήσει στη συζήτηση της ουσίας της υπόθεσης, ο ενάγων μπορεί να παραιτηθεί από το δικόγραφο της αγωγής<cite> ΑΠ 539/2008</cite><cite> άρ.294 εδ.1 ΚΠολΔ</cite>.
Και αυτό, ακόμη και χωρίς τη συναίνεση του αντιδίκου<cite> άρ.294 εδ.1 ΚΠολΔ</cite>.

Αν για τη συζήτηση της αγωγής δεν τυγχάνουν εφαρμογής τα άρ.237 ΚΠολΔ και άρ.238 ΚΠολΔ, και ο εναγόμενος προχώρησε στη συζήτηση της ουσίας της υπόθεσης, και ο εναγόμενος προβάλλει αντίρρηση, και πιθανολογεί ότι έχει έννομο συμφέρον να περατωθεί η δίκη με έκδοση οριστικής απόφασης, η παραίτηση από το δικόγραφο της αγωγής είναι απαράδεκτη<cite> άρ.294 εδ.2 ΚΠολΔ</cite>.

Η παραίτηση από το δικόγραφο της αγωγής γίνεται<ul>
<li>με δήλωση που καταχωρίζεται στα πρακτικά<cite> άρ.294 ΚΠολΔ</cite><cite> άρ.297 ΚΠολΔ</cite>, ή</li>
<li>με δήλωση στις προτάσεις<cite> άρ.294 ΚΠολΔ</cite><cite> άρ.297 ΚΠολΔ</cite>, ή</li>
<li>με δικόγραφο που επιδίδεται στον αντίδικο του παραιτούμενου<cite> άρ.294 ΚΠολΔ</cite><cite> άρ.297 ΚΠολΔ</cite>.</li></ul>

Ο ενάγων δύναται να παραιτηθεί από το δικόγραφο της αγωγής, με δήλωση στο ακροατήριο κατά την ημεροχρονολογία για την οποία ορίστηκε η εκδίκαση της αγωγής, πριν την προφορική συζήτηση της ουσίας της υπόθεσης από τον εναγόμενο<cite> ΑΠ 539/2008</cite><cite> άρ.294 εδ.1 ΚΠολΔ</cite><cite> άρ.297 ΚΠολΔ</cite>.

<h2 id="συνέπειες-της-παραίτησης-από-το-δικόγραφο">Συνέπειες της παραίτησης από το δικόγραφο</h2>
Αν έγινε παραίτηση από το δικόγραφο της αγωγής, θεωρείται ότι η αγωγή δεν ασκήθηκε<cite> ΑΠ 793/2019</cite><cite> άρ.295 παρ.1 εδ.1 ΚΠολΔ</cite>.

Αν έγινε παραίτηση από το δικόγραφο της αγωγής, η δίκη καταργείται<cite> ΑΠ 793/2019</cite>.

Αν έγινε παραίτηση από το δικόγραφο της αγωγής, και ο εναγόμενος υπέβαλε αίτημα επιδίκασης των δικαστικών του εξόδων σε βάρος του ενάγοντα, γεννάται υπέρ του εναγομένου αξίωση κατά του παραιτούμενου ενάγοντος, ο οποίος εξομοιώνεται με διάδικο που ηττάται, για απόδοση των αναγκαίων δικαστικών και εξώδικων εξόδων<cite> ΑΠ 793/2019</cite><cite> ΑΠ 539/2008</cite><cite> άρ.188 παρ.1 ΚΠολΔ</cite><cite> άρ.189 παρ.1 περ.γ ΚΠολΔ</cite><cite> άρ.191 ΚΠολΔ</cite>.

Αν έγινε παραίτηση από το δικόγραφο της αγωγής, δεν είναι αναγκαία η έκδοση απόφασης που να κηρύσσει την κατάργηση της δίκης<cite> ΑΠ 793/2019</cite>.

Αν έγινε παραίτηση από το δικόγραφο της αγωγής, είναι δυνατόν να εκδοθεί απόφαση του δικαστηρίου, η οποία να αναγνωρίζει το κύρος της παραίτησης και να κηρύσσει καταργημένη τη δίκη<cite> ΑΠ 793/2019</cite>.

<h2 id="παραίτηση-από-το-δικόγραφο-και-δικαστική-δαπάνη">Παραίτηση από το δικόγραφο και δικαστική δαπάνη</h2>
Αν έγινε παραίτηση από το δικόγραφο της αγωγής, και ο εναγόμενος υπέβαλε αίτημα επιδίκασης των δικαστικών του εξόδων του σε βάρος του ενάγοντα, και εκδοθεί απόφαση του δικαστηρίου, η οποία αναγνωρίζει το κύρος της παραίτησης και κηρύσσει καταργημένη τη δίκη, με την απόφαση αυτή γίνεται και η εκκαθάριση των δικαστικών εξόδων<cite> ΑΠ 793/2019</cite><cite> άρ.191 ΚΠολΔ</cite>.
Και αυτό, γιατί με την παραίτηση από το δικόγραφο της αγωγής επέρχεται κατάργηση όλης της δίκης, και το δικαστήριο δεν επέρχεται στην εξέταση της νομικής και ουσιαστικής βασιμότητας της αγωγής, και, καθώς δεν υπάρχει εν όλω ή εν μέρει νικήσας ή ηττηθείς διάδικος, τα δικαστικά έξοδα του εναγομένου επιβάλλονται σε βάρος του παραιτηθέντος ενάγοντος σύμφωνα με την ειδική διάταξη του άρ.188 ΚΠολΔ, είτε εκδοθεί απόφαση που αναγνωρίζει το κύρος της παραίτησης είτε όχι<cite> ΑΠ 793/2019</cite><cite> άρ.188 ΚΠολΔ</cite>.

Αν έγινε παραίτηση από το δικόγραφο της αγωγής από 01-01-2016 και μετά, και δεν εκδοθεί σχετική απόφαση, η εκκαθάριση των δικαστικών εξόδων γίνεται κατά τη διαδικασία των περιουσιακών διαφορών των άρ.614 επ. ΚΠολΔ από το μονομελές πρωτοδικείο, ή από το ειρηνοδικείο για τις δίκες που διεξάγονται σε αυτό<cite> άρ.192 ΚΠολΔ</cite><cite class="c"> άρ.1 άρ.πρώτο παρ.2 ν.4335/2015</cite><cite class="t"> άρ.1 άρ.ένατο παρ.4 ν.4335/2015</cite>.

Αν έγινε παραίτηση από το δικόγραφο της αγωγής έως και 31-12-2015, και δεν εκδοθεί σχετική απόφαση, η εκκαθάριση των δικαστικών εξόδων γίνεται κατά τη διαδικασία των άρ.679 επ. ΚΠολΔ (διαφορές από αμοιβές για την παροχή εργασίας) από το μονομελές πρωτοδικείο<cite> ΑΠ 793/2019</cite><cite> άρ.192 ΚΠολΔ</cite><cite class="c"> άρ.1 άρ.πρώτο παρ.2 ν.4335/2015</cite><cite class="t"> άρ.1 άρ.ένατο παρ.4 ν.4335/2015</cite>, ή από το ειρηνοδικείο για τις δίκες που διεξάγονται σε αυτό<cite> άρ.192 ΚΠολΔ</cite><cite class="c"> άρ.1 άρ.πρώτο παρ.2 ν.4335/2015</cite><cite class="t"> άρ.1 άρ.ένατο παρ.4 ν.4335/2015</cite>.

Αν έγινε παραίτηση από το δικόγραφο της αγωγής, και ο εναγόμενος υπέβαλε αίτημα επιδίκασης των δικαστικών του εξόδων σε βάρος του ενάγοντα, και ταυτόχρονα με το αίτημα αυτό κατατέθηκαν από τον πληρεξούσιο δικηγόρο του εναγομένου οι προτάσεις του προς απόκρουση της αγωγής από το δικόγραφο της οποίας ο ενάγων παραιτήθηκε, στα προς επιδίκαση δικαστικά έξοδα υπέρ του εναγομένου περιλαμβάνεται και η αμοιβή του πληρεξουσίου δικηγόρου του για τη σύνταξη των προτάσεων αυτών<cite> ΑΠ 539/2008</cite>.

Το αίτημα επιδίκασης των δικαστικών εξόδων σε βάρος του αντιδίκου δεν είναι απαραίτητο να συνοδεύεται από κατάλογο των εξόδων<cite> ΑΠ 793/2019</cite>.

Αν υποβληθεί αίτημα επιδίκασης των δικαστικών εξόδων σε βάρος του αντιδίκου, και δεν συνοδεύεται από κατάλογο εξόδων, το δικαστήριο προβαίνει στην εκκαθάριση των εξόδων σύμφωνα με τον νόμο, και ιδίως τη διατίμηση του Κώδικα Δικηγόρων<cite> ΑΠ 793/2019</cite><cite> άρ.191 παρ.2 ΚΠολΔ</cite>.

Στα αποδιδόμενα στον εναγόμενο δικαστικά έξοδα περιλαμβάνεται και η αμοιβή του πληρεξουσίου δικηγόρου του για τη σύνταξη και κατάθεση προτάσεων<cite> ΑΠ 793/2019</cite><cite> άρ.189 παρ.1 περ.γ ΚΠολΔ</cite>.

Τα δικαστικά έξοδα, σε πληρωμή των οποίων καταδικάζεται ο παραιτηθείς από την αγωγή ενάγων, ανήκουν στον εναγόμενο, και όχι στον πληρεξούσιο δικηγόρο του<cite> ΑΠ 793/2019</cite>.

Ο εναγόμενος, ακόμη και επί παραίτησης του ενάγοντα από την αγωγή, οφείλει να καταβάλει εξ ιδίων την αμοιβή του πληρεξουσίου του δικηγόρου βάσει της μεταξύ τους υφιστάμενης σχέσης εντολής<cite> ΑΠ 793/2019</cite>.

Αν γίνει παραίτηση από το δικόγραφο της αγωγής, η αμοιβή του δικηγόρου του εναγομένου καθορίζεται με βάση το αίτημα της αγωγής<cite> ΑΠ 793/2019</cite>.

Η αγωγή αποτελεί διαδικαστική πράξη<cite> ΑΠ 793/2019</cite>.

Αν γίνει παραίτηση από το δικόγραφο της αγωγής, και ο παραιτηθείς ενάγων ασκήσει εναντίον του εναγομένου νέα αγωγή περί του αυτού αντικειμένου, με την ίδια ιστορική και νομική αιτία με εκείνη από την οποία παραιτήθηκε, ο εναγόμενος δύναται να χρησιμοποιήσει προς απόκρουση της νέας αγωγής τις ίδιες ή πανομοιότυπες προτάσεις με εκείνες που είχε συντάξει προς απόκρουση της πρώτης αγωγής, χωρίς να επηρεάζεται η αξίωση του εναγομένου για απόληψη των δικαστικών εξόδων στα οποία υποβλήθηκε για την καταργημένη αρχική δίκη<cite> ΑΠ 539/2008</cite>.

<h2 id="απαράδεκτο-παραίτησης-από-το-δικόγραφο-στην-αναιρετική-δίκη">Απαράδεκτο παραίτησης από το δικόγραφο στην αναιρετική δίκη</h2>
Στην αναιρετική δίκη, η παραίτηση από το δικόγραφο της αγωγής είναι απαράδεκτη<cite> ΑΠ 126/2007 σκέψ.2</cite><cite> άρ.294 ΚΠολΔ</cite><cite> άρ.295 παρ.1 ΚΠολΔ</cite><cite> άρ.297 ΚΠολΔ</cite><cite> άρ.299 ΚΠολΔ</cite>.

Στην αναιρετική δίκη, η παραίτηση από το δικαίωμα που ασκήθηκε με την αγωγή είναι απαράδεκτη<cite> ΑΠ 126/2007 σκέψ.2</cite><cite> άρ.296 ΚΠολΔ</cite><cite> άρ.297 ΚΠολΔ</cite><cite> άρ.299 ΚΠολΔ</cite>.

Η παραίτηση από το δικόγραφο της αγωγής και από το δικαίωμα που ασκήθηκε με την αγωγή προϋποθέτουν ότι η δίκη, της οποίας την κατάργηση επιφέρουν, είναι εκκρεμής και δεν έχει περατωθεί με έκδοση οριστικής απόφασης<cite> ΑΠ 126/2007 σκέψ.2</cite><cite> άρ.294 ΚΠολΔ</cite><cite> άρ.295 παρ.1 ΚΠολΔ</cite><cite> άρ.296 ΚΠολΔ</cite><cite> άρ.297 ΚΠολΔ</cite><cite> άρ.299 ΚΠολΔ</cite>.

Η άσκηση της αναίρεσης και η επ' αυτής δίκη δεν καθιστούν την αγωγή επίδικη<cite> ΑΠ 126/2007 σκέψ.2</cite>.

Με την αναίρεση δεν ανοίγεται νέος βαθμός δικαιοδοσίας<cite> ΑΠ 126/2007 σκέψ.2</cite>.

Με την αναίρεση δεν κρίνεται πλέον η ουσία της υπόθεσης, αλλά ερευνάται το παραδεκτό και η βασιμότητα των προβαλλόμενων με τους λόγους αναίρεσης νομικών πλημμελειών της προσβαλλόμενης απόφασης<cite> ΑΠ 126/2007 σκέψ.2</cite>.

Αν έχει εκδοθεί οριστική απόφαση, η επί της αγωγής δίκη έχει ήδη καταργηθεί<cite> ΑΠ 126/2007 σκέψ.2</cite>.

Αν έχει εκδοθεί οριστική απόφαση, η παραίτηση από το δικόγραφο της αγωγής και η παραίτηση από το δικαίωμα, ως διαδικαστικές πράξεις, δεν επιφέρουν την κατάργηση της δίκης, καθώς έχουν στερηθεί του αντικειμένου τους<cite> ΑΠ 126/2007 σκέψ.2</cite>.

Η μετά την κατάργηση της δίκης παραίτηση από το αγωγικό δικαίωμα παρέχει ένσταση από το ουσιαστικό δίκαιο, καταλυτική της άσκησής του είτε με την αγωγή, αν αναιρεθεί η επ' αυτής τελεσίδικη απόφαση, είτε με την επίσπευση αναγκαστικής εκτέλεσης για την ικανοποίηση του ουσιαστικού δικαιώματος<cite> ΑΠ 126/2007 σκέψ.2</cite>.

Η έρευνα, στην αναιρετική δίκη, της ένστασης αυτής από το ουσιαστικό δίκαιο δεν είναι παραδεκτή<cite> ΑΠ 126/2007 σκέψ.2</cite>.

Η έρευνα, στην αναιρετική δίκη, καταλυτικών του αγωγικού δικαιώματος ενστάσεων δεν είναι παραδεκτή<cite> ΑΠ 126/2007 σκέψ.2</cite>.

Η έρευνα των γεγονότων αυτών δεν είναι επιτρεπτή ούτε με τη δικαιολογία ότι μετά από τα γεγονότα εκλείπει το έννομο συμφέρον του αναιρεσείοντος<cite> ΑΠ 126/2007 σκέψ.2</cite>.

Διαφορετικά, η αναιρετική δίκη θα μεταβάλλονταν σε τρίτου ουσιαστικού βαθμού δίκη<cite> ΑΠ 126/2007 σκέψ.2</cite>.

Η ουσιαστική ένσταση της παραίτησης από το δικαίωμα δεν καθιστά την αναίρεση απαράδεκτη λόγω έλλειψης εννόμου συμφέροντος του αναιρεσείοντος<cite> ΑΠ 126/2007 σκέψ.2</cite>.

Άλλο χαρακτήρα έχει η αποδοχή της τελεσίδικης απόφασης από τον αναιρεσείοντα και η παραίτησή του από το δικαίωμα προς άσκηση της αναίρεσης, οι οποίες έχουν ως βάση το δικονομικό δίκαιο, και, ως αρνητικές προϋποθέσεις σχετικά με το παραδεκτό της αναίρεσης, ερευνώνται κατά την αναιρετική δίκη<cite> ΑΠ 126/2007 σκέψ.2</cite>.

Οι διατάξεις του ΚΠολΔ περί εφαρμογής των άρ.294 ΚΠολΔ και άρ.298 ΚΠολΔ στα ένδικα μέσα και στη διαδικασία της δίκης για την αναίρεση, έχουν την έννοια της εφαρμογής τους για τον τρόπο και τον χρόνο της άσκησης της παραίτησης από το ένδικο μέσο της αναίρεσης (δικογράφου και δικαιώματος), καθώς και τα αποτελέσματά τους<cite> ΑΠ 126/2007 σκέψ.2</cite><cite> άρ.299 ΚΠολΔ</cite><cite> άρ.573 παρ.1 ΚΠολΔ</cite><cite> άρ.294 ΚΠολΔ</cite><cite> άρ.298 ΚΠολΔ</cite>.
</main>

  <footer role="contentinfo"><small>© Greek Law</small></footer>
</body>
</html>
