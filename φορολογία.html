<html lang="el">
<head>
<meta charset="utf-8">
<title>Χρεωστικό ομόλογο</title>
<meta name="description"      content="Κερδίστε τη δίκη περί φορολογίας, με ασπίδα τη νομολογία">
<meta name="robots"           content="archive, follow, index, snippet">
<meta name="viewport"         content="initial-scale = 1">
<meta name="format-detection" content="telephone = no">
<link rel="stylesheet"        href="./stylesheets/greeklaw.css">
<script async                 src="./javascripts/nav.js"></script>
</head>
<body>
  <header><a href="./">Greek Law</a></header>
  <nav role="navigation"></nav>

<main role="main">
<h1>Φορολογία</h1>
Μαζί με το νομικό πρόσωπο, υπεύθυνοι προσωπικά και εις ολόκληρο για την φορολογία ημεδαπής ΕΠΕ είναι και ο διαχειριστής της, και το πρόσωπο στο οποίο έχει ανατεθεί η διοίκησή της <cite>αρ.115 παρ3 ν.2238/1994 (ΚΦΕισ)</cite><cite> 380/2012 γν.ΝΣΚ</cite>

<h2>Φοροδιαφυγή λόγω μη καταβολής βεβαιωμένων χρεών</h2>
Όποιος δεν καταβάλει βεβαιωμένα στην Φορολογική Διοίκηση χρέη προς το Δημόσιο, τα ΝΠΔΔ, τις επιχειρήσεις και τους οργανισμούς του ευρύτερου δημόσιου τομέα, για χρονικό διάστημα μεγαλύτερο των 4 μηνών, τιμωρείται με φυλάκιση τουλάχιστον 1 έτους, αν το συνολικό έτος από κάθε αιτία, συμπεριλαμβανομένων των κάθε είδους τόκων ή προσαυξήσεων και λοιπών επιβαρύνσεων μέχρι την ημερομηνία σύνταξης του πίνακα χρεών, υπερβαίνει το ποσό των 50.000 ευρώ<cite> αρ.25 παρ.1 εδ.1 στοιχ.α ν.1882/1990</cite>.
Η πράξη μπορεί να κριθεί ατιμώρητη, αν ο η οφειλή εξοφληθεί μέχρι την εκδίκαση της υπόθεσης σε οποιονδήποτε βαθμό<cite> αρ.25 παρ.1 εδ.5 ν.1882/1990</cite>.
Η υπαγωγή και η συμμόρφωση με τυχόν ρύθμιση προκαλεί την αναβολή της εκτέλεσης της ποινής, ή αν η εκτέλεση της ποινής έχει αρχίσει, η εκτέλεση της ποινής διακόπτεται<cite> αρ.11 περ.β ν.4321/2015</cite>.

Για ισχύουσες διατάξεις προηγούμενων ετών, μπορείτε να δείτε την ανάλυση στο <a href="http://www.dikastes.gr/dikastes/index.php/77-hidden/538-2013-01-15-23-44-32">dikastes.gr</a>.

<h2>Φοροδιαφυγή λόγω μη δήλωσης εισοδημάτων</h2>
Όποιος αποκρύπτει καθαρά εισοδήματα από οποιαδήποτε πηγή, με το να μην υποβάλλει φορολογική δήλωση ή με το να υποβάλλει ανακριβή φορολογική δήλωση, προκειμένου να αποφύγει την πληρωμή φόρου εισοδήματος, τελεί αδίκημα φοροδιαφυγής στην φορολογία εισοδήματος<cite> αρ.17 παρ.1 εδ.1 ν.2523/1997</cite>.
Απόκρυψη καθαρών εισοδημάτων αποτελεί και η καταχώρηση στα βιβλία εικονικών, ολικά ή μερικά, δαπανών, και η επίκληση στη φορολογική δήλωση τέτοιων δαπανών, με αποτέλεσμα να μην εμφανίζονται καθαρά εισοδήματα, ή τα καθαρά εισοδήματα να εμφανίζονται μειωμένα<cite> αρ.17 παρ.1 εδ.2 ν.2523/1997</cite>.

Ο δράστης του αδικήματος τιμωρείται με ποινή φυλάκισης τουλάχιστον 1 έτους, αν ο φόρος που αναλογεί στα καθαρά εισοδήματα που έχουν αποκρυβεί υπερβαίνει, σε κάθε διαχειριστική περίοδο, το ποσό των 15.000 ευρώ<cite> αρ.17 παρ.2 εδ.1 στοιχ.α ν.2523/1997</cite>.
Για την επιμέτρηση της ποινής λαμβάνεται υπόψη και η διάρκεια της απόκρυψης<cite> αρ.17 παρ.2 εδ.2 ν.2523/1997</cite>.

<h2>Φοροδιαφυγή λόγω μη απόδοσης ΦΠΑ και παρακρατούμενων φόρων, τελών ή εισφορών</h2>


Τα αδικήματα, από τη μια μεριά, της μη δήλωσης εισοδημάτων, μη απόδοσης φόρου και έκδοσης πλαστών φορολογικών στοιχείων, και, από την άλλη μεριά, της μη καταβολής, προς το Δημόσιο ή τρίτο, βεβαιωμένου σε δημόσια υπηρεσία χρέους είναι ξεχωριστά εγκλήματα, συρρέουν αληθινά μεταξύ τους και ο κατηγορούμενος, αν καταδικαστεί, τιμωρείται και για τα δύο εγκλήματα<cite> 2281/2009 ΑΠ (Ποιν.)</cite>.
</main>

  <footer role="contentinfo"><small>© Greek Law</small></footer>
</body>
</html>
