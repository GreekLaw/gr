<!doctype html>
<html lang="el">
<head>
<meta charset="utf-8">
<title>Χρεωστικό ομόλογο</title>
<meta name="description"      content="Κερδίστε τη δίκη περί φορολογίας, με ασπίδα τη νομολογία">
<meta name="robots"           content="archive, follow, index, snippet">
<meta name="viewport"         content="initial-scale = 1">
<meta name="format-detection" content="telephone = no">
<link rel="stylesheet"        href="./stylesheets/greeklaw.css">
<script async                 src="./javascripts/nav.js"></script>
</head>
<body>
  <header><a href="./">Greek Law</a></header>
  <nav role="navigation"></nav>

<main role="main">
<h1>Φορολογία</h1>
Μαζί με το νομικό πρόσωπο, υπεύθυνοι προσωπικά και εις ολόκληρο για τη φορολογία ημεδαπής ΕΠΕ είναι και ο διαχειριστής της, και το πρόσωπο στο οποίο έχει ανατεθεί η διοίκησή της <cite>αρ.115 παρ3 ν.2238/1994 (ΚΦΕισ)</cite><cite> 380/2012 γν.ΝΣΚ</cite>

<h2>Φοροδιαφυγή λόγω μη καταβολής βεβαιωμένων χρεών</h2>
Όποιος δεν καταβάλει βεβαιωμένα στην Φορολογική Διοίκηση χρέη προς το Δημόσιο, τα ΝΠΔΔ, τις επιχειρήσεις και τους οργανισμούς του ευρύτερου δημόσιου τομέα, για χρονικό διάστημα μεγαλύτερο των 4 μηνών, τιμωρείται με φυλάκιση τουλάχιστον 1 έτους, αν το συνολικό χρέος από κάθε αιτία, συμπεριλαμβανομένων των κάθε είδους τόκων ή προσαυξήσεων και λοιπών επιβαρύνσεων μέχρι την ημερομηνία σύνταξης του πίνακα χρεών, υπερβαίνει το ποσό των 50.000 ευρώ<cite> αρ.25 παρ.1 εδ.1 στοιχ.α ν.1882/1990</cite>.
Η πράξη μπορεί να κριθεί ατιμώρητη, αν ο η οφειλή εξοφληθεί μέχρι την εκδίκαση της υπόθεσης σε οποιονδήποτε βαθμό<cite> αρ.25 παρ.1 εδ.5 ν.1882/1990</cite>.
Η υπαγωγή και η συμμόρφωση με τυχόν ρύθμιση προκαλεί την αναβολή της εκτέλεσης της ποινής, ή αν η εκτέλεση της ποινής έχει αρχίσει, η εκτέλεση της ποινής διακόπτεται<cite> αρ.11 περ.β ν.4321/2015</cite>.

Για ισχύουσες διατάξεις προηγούμενων ετών, μπορείτε να δείτε την ανάλυση στο <a href="http://www.dikastes.gr/dikastes/index.php/77-hidden/538-2013-01-15-23-44-32">dikastes.gr</a>.

<h2>Φοροδιαφυγή λόγω μη δήλωσης εισοδημάτων</h2>
Όποιος αποκρύπτει καθαρά εισοδήματα από οποιαδήποτε πηγή, με το να μην υποβάλλει φορολογική δήλωση ή με το να υποβάλλει ανακριβή φορολογική δήλωση, προκειμένου να αποφύγει την πληρωμή φόρου εισοδήματος, τελεί αδίκημα φοροδιαφυγής στην φορολογία εισοδήματος<cite> αρ.17 παρ.1 εδ.1 ν.2523/1997</cite>.
Απόκρυψη καθαρών εισοδημάτων αποτελεί και η καταχώρηση στα βιβλία εικονικών, ολικά ή μερικά, δαπανών, και η επίκληση στη φορολογική δήλωση τέτοιων δαπανών, με αποτέλεσμα να μην εμφανίζονται καθαρά εισοδήματα, ή τα καθαρά εισοδήματα να εμφανίζονται μειωμένα<cite> αρ.17 παρ.1 εδ.2 ν.2523/1997</cite>.

Αν ο φόρος που αναλογεί στα καθαρά εισοδήματα που έχουν αποκρυβεί υπερβαίνει, σε κάθε διαχειριστική περίοδο, το ποσό των 15.000 €, ο δράστης του αδικήματος τιμωρείται με ποινή φυλάκισης τουλάχιστον 1 έτους<cite> αρ.17 παρ.2 εδ.1 στοιχ.α ν.2523/1997</cite>.
Αν ο φόρος που αναλογεί στα καθαρά εισοδήματα που έχουν αποκρυβεί υπερβαίνει, σε κάθε διαχειριστική περίοδο, το ποσό των 150.000 €, μέχρι και τις 30-03-2011, ο δράστης του αδικήματος τιμωρείται με ποινή κάθειρξης μέχρι 10 ετών<cite> αρ.17 παρ.2 εδ.1 στοιχ.α ν.2523/1997</cite>.
Αν ο φόρος που αναλογεί στα καθαρά εισοδήματα που έχουν αποκρυβεί υπερβαίνει, σε κάθε διαχειριστική περίοδο, το ποσό των 150.000 €, από τις 31-03-2011, ο δράστης του αδικήματος τιμωρείται με ποινή κάθειρξης<cite> αρ.17 παρ.2 εδ.1 στοιχ.α ν.2523/1997</cite><cite> ν.3943/2011</cite>.
Για την επιμέτρηση της ποινής λαμβάνεται υπόψη και η διάρκεια της απόκρυψης<cite> αρ.17 παρ.2 εδ.2 ν.2523/1997</cite>.

Η ποινική δίωξη στην περίπτωση πλημμελήματος, από 31-03-2011 και μετά, αν ο φορολογικός έλεγχος δεν είχε διαταχθεί με ειδική εντολή του Υπουργού Οικονομικών, ασκείται μετά την υποβολή μηνυτήριας αναφοράς, η οποία υποβάλλεται μέσα σε 1 μήνα από την άπρακτη πάροδο της προθεσμίας διοικητικής επίλυσης της διαφοράς, επί της οικίας απόφασης επιβολής προστίμου του ΚΒΣ ή κατά της οικίας πράξης επιβολής φόρου, τέλους ή εισφοράς και ανεξάρτητα αν κατά της απόφασης αυτής ή της πράξης ασκήθηκε προσφυγή ενώπιον του αρμόδιου δικαστηρίου<cite> αρ.21 παρ.4 ν.2523/1997</cite><cite> αρ.3 παρ.2 εδ.θ ν.3943/2011</cite>.
Η ποινική δίωξη στην περίπτωση πλημμελήματος, από 31-03-2011 και μετά, αν ο φορολογικός έλεγχος είχε διαταχθεί με ειδική εντολή του Υπουργού Οικονομικών, ασκείται μετά την υποβολή μηνυτήριας αναφοράς, η οποία υποβάλλεται αμέσως με την ολοκλήρωση του ελέγχου, χωρίς να απαιτείται οριστικοποίηση της φορολογικής εγγραφής, και ζητείται από τον αρμόδιο εισαγγελέα η κατά προτεραιότητα εκδίκαση της υπόθεσης, με βάση τα πορίσματα του φορολογικού ελέγχου, ανεξάρτητα εάν έχει ασκηθεί προσφυγή ενώπιον του αρμόδιου διοικητικού δικαστηρίου<cite> αρ.21 παρ.4 ν.2523/1997</cite><cite> αρ.3 παρ.2 εδ.θ ν.3943/2011</cite>.
Η ποινική δίωξη στην περίπτωση πλημμελήματος, από 01-01-1998 έως και 30-03-2011, ασκείται μετά την οριστικοποίηση της φορολογικής εγγραφής, και μετά την υποβολή μηνυτήριας αναφοράς από τον προϊστάμενο της αρμόδιας ΔΟΥ<cite> αρ.21 παρ.4 ν.2523/1997</cite>.

Η ποινική δίωξη στην περίπτωση κακουργήματος, από 31-03-2011 και μετά, αν ο Εισαγγελέας Οικονομικού Εγκλήματος δεν παραγγείλει την άμεση άσκηση ποινικής δίωξης, ασκείται μετά την οριστικοποίηση της φορολογικής εγγραφής, και μετά την υποβολή μηνυτήριας αναφοράς από τον προϊστάμενο της αρμόδιας ΔΟΥ<cite> αρ.21 παρ.4 ν.2523/1997</cite><cite> αρ.3 παρ.2 εδ.θ ν.3943/2011</cite>.
Η ποινική δίωξη στην περίπτωση κακουργήματος, από 31-03-2011 και μετά, αν ο Εισαγγελέας Οικονομικού Εγκλήματος παραγγείλει την άμεση άσκηση ποινικής δίωξης, ασκείται μετά την υποβολή μηνυτήριας αναφοράς, η οποία υποβάλλεται αμέσως με την ολοκλήρωση του ελέγχου, χωρίς να απαιτείται οριστικοποίηση της φορολογικής εγγραφής, και ζητείται από τον αρμόδιο εισαγγελέα η κατά προτεραιότητα εκδίκαση της υπόθεσης, με βάση τα πορίσματα του φορολογικού ελέγχου, ανεξάρτητα εάν έχει ασκηθεί προσφυγή ενώπιον του αρμόδιου διοικητικού δικαστηρίου<cite> αρ.21 παρ.4 ν.2523/1997</cite><cite> αρ.3 παρ.2 εδ.θ ν.3943/2011</cite>.
Η ποινική δίωξη στην περίπτωση κακουργήματος, μέχρι και 30-03-2011, ασκείται μετά την οριστικοποίηση της φορολογικής εγγραφής, και μετά την υποβολή μηνυτήριας αναφοράς από τον προϊστάμενο της αρμόδιας ΔΟΥ<cite> αρ.21 παρ.4 ν.2523/1997</cite>.

Η οριστικοποίηση της φορολογικής εγγραφής επέρχεται είτε με την άπρακτη πάροδο της προθεσμίας για άσκηση προσφυγής, είτε με την τελεσιδικία της απόφασης περί της προσφυγής.
Η προθεσμία για άσκηση προσφυγής είναι, από τις 12-11-2012 και έπειτα, 30 ημέρες από την επίδοση της προσβαλλόμενης πράξης.
Η προθεσμία για άσκηση προσφυγής ήταν, μέχρι και τις 11-11-2012, 60 ημέρες από την επίδοση της προσβαλλόμενης πράξης.

Όπου υπάρχει υποχρέωση οριστικοποίησης της φορολογικής εγγραφής πριν να ασκηθεί ποινική δίωξη, και αν επέλθει διοικητικός ή δικαστικός συμβιβασμός, ή προκύψει με άλλο τρόπο ολική περαίωση της διαφοράς, δεν εφαρμόζονται οι ποινικές διατάξεις περί φοροδιαφυγής<cite> αρ.24 παρ.2 ν.2523/1997</cite>.
Η ποινική δίωξη, είτε για πλημμέλημα είτε για κακούργημα, δεν ασκείται αν ο δράστης αποδεικνύει ότι έχει έναντι του Δημοσίου ή των ΟΤΑ, απαίτηση βέβαιη και εκκαθαρισμένη, ποσού ίσου ή μεγαλύτερου του ποσού των φόρων, τελών και εισφορών για τους οποίους θα ασκούνταν ποινική δίωξη<cite> αρ.21 παρ.2 ν.2523/1997</cite><cite> αρ.3 παρ.2 εδ.θ ν.3943/2011</cite>.

<h2>Φοροδιαφυγή λόγω μη απόδοσης ή ανακριβούς απόδοσης ΦΠΑ, παρακρατούμενων φόρων, τελών ή εισφορών</h2>
Όποιος δεν απέδωσε ποσό κυρίου φόρου, τέλους ή εισφοράς, ή συμψήφισε ΦΠΑ ή δεν αποδόθηκε ΦΠΑ ή αποδόθηκε ανακριβώς τελεί αδίκημα φοροδιαφυγής λόγω μη απόδοσης ή ανακριβούς απόδοσης ΦΠΑ, παρακρατούμενων φόρων, τελών ή εισφορών<cite> αρ.18 παρ.1 εδ.2 ν.2523/1997</cite>.

Αν το ποσό είναι μικρότερο από 3.000 €, μέχρι και 29-09-2010, ο δράστης δεν τιμωρείται<cite> αρ.18 παρ.1 ν.2523/1997</cite>.
Αν το ποσό είναι μικρότερο από 3.000 €, από 30-09-2010, ο δράστης τιμωρείται με φυλάκιση<cite> αρ.18 παρ.1 ν.2523/1997</cite><cite> αρ.16 παρ.1 ν.3888/2010</cite>.
Αν το ποσό ανέρχεται από 3.000 € έως και 75.000 €, ο δράστης τιμωρείται με φυλάκιση τουλάχιστον 1 έτους<cite> αρ.18 παρ.1 ν.2523/1997</cite>.
Αν το ποσό υπερβαίνει τα 75.000 €, μέχρι και 30-03-2011, ο δράστης τιμωρείται με κάθειρξη έως 10 ετών<cite> αρ.18 παρ.1 ν.2523/1997</cite>.
Αν το ποσό υπερβαίνει τα 75.000 €, από 31-03-2011, ο δράστης τιμωρείται με κάθειρξη<cite> αρ.18 παρ.1 ν.2523/1997</cite><cite> αρ.2 παρ.2δ ν.3943/2011</cite>.

Η ποινική δίωξη στην περίπτωση πλημμελήματος, από 31-03-2011 και μετά, αν ο φορολογικός έλεγχος δεν είχε διαταχθεί με ειδική εντολή του Υπουργού Οικονομικών, ασκείται μετά την υποβολή μηνυτήριας αναφοράς, η οποία υποβάλλεται μέσα σε 1 μήνα από την άπρακτη πάροδο της προθεσμίας διοικητικής επίλυσης της διαφοράς, επί της οικίας απόφασης επιβολής προστίμου του ΚΒΣ ή κατά της οικίας πράξης επιβολής φόρου, τέλους ή εισφοράς και ανεξάρτητα αν κατά της απόφασης αυτής ή της πράξης ασκήθηκε προσφυγή ενώπιον του αρμόδιου δικαστηρίου<cite> αρ.21 παρ.4 ν.2523/1997</cite><cite> αρ.3 παρ.2 εδ.θ ν.3943/2011</cite>.
Η ποινική δίωξη στην περίπτωση πλημμελήματος, από 31-03-2011 και μετά, αν ο φορολογικός έλεγχος είχε διαταχθεί με ειδική εντολή του Υπουργού Οικονομικών, ασκείται μετά την υποβολή μηνυτήριας αναφοράς, η οποία υποβάλλεται αμέσως με την ολοκλήρωση του ελέγχου, χωρίς να απαιτείται οριστικοποίηση της φορολογικής εγγραφής, και ζητείται από τον αρμόδιο εισαγγελέα η κατά προτεραιότητα εκδίκαση της υπόθεσης, με βάση τα πορίσματα του φορολογικού ελέγχου, ανεξάρτητα εάν έχει ασκηθεί προσφυγή ενώπιον του αρμόδιου διοικητικού δικαστηρίου<cite> αρ.21 παρ.4 ν.2523/1997</cite><cite> αρ.3 παρ.2 εδ.θ ν.3943/2011</cite>.
Η ποινική δίωξη στην περίπτωση πλημμελήματος, από 01-01-1998 έως και 30-03-2011, ασκείται μετά την οριστικοποίηση της φορολογικής εγγραφής, και μετά την υποβολή μηνυτήριας αναφοράς από τον προϊστάμενο της αρμόδιας ΔΟΥ<cite> αρ.21 παρ.4 ν.2523/1997</cite>.

Η ποινική δίωξη στην περίπτωση κακουργήματος, από 31-03-2011 και μετά, δεν κωλύεται από την οριστικοποίηση της φορολογικής εγγραφής<cite> αρ.21 παρ.4 ν.2523/1997</cite><cite> αρ.3 παρ.2 εδ.θ ν.3943/2011</cite>.
Η ποινική δίωξη στην περίπτωση κακουργήματος, από 31-03-2011 και μετά, ο Εισαγγελεας ζητά την κατά προτεραιότητα εκδίκαση της υπόθεσης<cite> αρ.21 παρ.4 ν.2523/1997</cite><cite> αρ.3 παρ.2 εδ.θ ν.3943/2011</cite>.
Η ποινική δίωξη στην περίπτωση κακουργήματος, από 30-09-2010 μέχρι και 30-03-2011, δεν κωλύεται από την οριστικοποίηση της φορολογικής εγγραφής<cite> αρ.21 παρ.4 ν.2523/1997</cite><cite> αρ.16 παρ.5 ν.3888/2010</cite>.

Η οριστικοποίηση της φορολογικής εγγραφής επέρχεται είτε με την άπρακτη πάροδο της προθεσμίας για άσκηση προσφυγής, είτε με την τελεσιδικία της απόφασης περί της προσφυγής.
Η προθεσμία για άσκηση προσφυγής είναι, από τις 12-11-2012 και έπειτα, 30 ημέρες από την επίδοση της προσβαλλόμενης πράξης.
Η προθεσμία για άσκηση προσφυγής ήταν, μέχρι και τις 11-11-2012, 60 ημέρες από την επίδοση της προσβαλλόμενης πράξης.

Όπου υπάρχει υποχρέωση οριστικοποίησης της φορολογικής εγγραφής πριν να ασκηθεί ποινική δίωξη, αν επέλθει διοικητικός ή δικαστικός συμβιβασμός, ή προκύψει με άλλο τρόπο ολική περαίωση της διαφοράς, δεν εφαρμόζονται οι ποινικές διατάξεις περί φοροδιαφυγής<cite> αρ.24 παρ.2 ν.2523/1997</cite>.

Τα αδικήματα, από τη μια μεριά, της μη δήλωσης εισοδημάτων, μη απόδοσης φόρου και έκδοσης πλαστών φορολογικών στοιχείων, και, από την άλλη μεριά, της μη καταβολής, προς το Δημόσιο ή τρίτο, βεβαιωμένου σε δημόσια υπηρεσία χρέους είναι ξεχωριστά εγκλήματα, συρρέουν αληθινά μεταξύ τους και ο κατηγορούμενος, αν καταδικαστεί, τιμωρείται και για τα δύο εγκλήματα<cite> 2281/2009 ΑΠ (Ποιν.)</cite>.

Η αρχική ανάλυση είναι αναρτημένη στο <a href="http://dikastis.blogspot.gr/2013/07/17-18-252397_10.html">dikastis.blogspot.gr</a>

<a href="https://diavgeia.gov.gr/doc/6%CE%A9%CE%9D%CE%A5%CE%97-6%CE%A9%CE%97?inline=true">Εγκύκλιος φορολογικών προστίμων ν.4174/2013</a>

<h2>Λογιστικά πρότυπα</h2>
Ο δικηγόρος, ως ασκών ατομική επιχείρηση, έχει υποχρέωση να τηρεί λογιστικά πρότυπα<cite> αρ.1 παρ.2 περ.γ ν.4308/2014</cite>.
Ως λογιστικά στοιχεία νοούνται τα παραστατικά συναλλαγών<cite> αρ.3 παρ.7 εδ.1 ν.4308/2014</cite>.
Ως λογιστικά βιβλία νοούνται τα αρχεία που τηρεί η ατομική επιχείρηση<cite> αρ.3 παρ.7 εδ.2 ν.4308/2014</cite>.

Αν η επιχείρηση δεν συντάσσει ισολογισμό, ενημερώνει τα λογιστικά αρχεία για τα παραστατικά που εκδίδει ή λαμβάνει σε κάθε ημερολογιακό τρίμηνο το αργότερο μέχρι το τέλος του επόμενου μήνα από τη λήξη του τριμήνου<cite> αρ.6 παρ.1 περ.β ν.4308/2014</cite>.
Η επιχείρηση διατηρεί τα λογιστικά αρχεία για 5 έτη από τη λήξη της περιόδου<cite> αρ.7 παρ.1 περ.α ν.4308/2014</cite> ή για τον χρόνο που ορίζεται από άλλη νομοθεσία.

Αν ο δικηγόρος παρέχει υπηρεσία σε ιδιώτη<cite> πολ.1003/2014 αρ.8.2 εδ.1</cite>, έχει υποχρέωση να εκδώσει είτε στοιχείο λιανικής συναλλαγής είτε τιμολόγιο<cite> αρ.12 παρ.1 εδ.1 ν.4308/2014</cite><cite> αρ.12 παρ.7 εδ.1 ν.4308/2014</cite>.
Αν ο δικηγόρος παρέχει υπηρεσία σε πρόσωπο πέραν ιδιώτη (πχ πρόσωπο που ασκεί επιχειρηματική δραστηριότητα, ή Δημόσιο ή ΝΠΔΔ)<cite> πολ.1003/2014 αρ.8.2 εδ.2</cite>, έχει υποχρέωση να εκδώσει τιμολόγιο<cite> αρ.8 παρ.5 εδ.1 ν.4308/2014</cite>.

Αντίτυπο του στοιχείου λιανικής συναλλαγής ή του τιμολογίου παραδίδεται, αποστέλλεται ή τίθεται στη διάθεση του πελάτη<cite> αρ.12 παρ.1 εδ.2 ν.4308/2014</cite>.

Το στοιχείο λιανικής συναλλαγής για παροχή υπηρεσιών (ΑΠΥ) φέρει υποχρεωτικά τις παρακάτω ενδείξεις:
α) Την ημερομηνία έκδοσης<cite> αρ.12 παρ.2 περ.α ν.4308/2014</cite>, και
β) Τον αύξοντα αριθμό, για μια ή περισσότερες σειρές στοιχείων λιανικής πώλησης<cite> αρ.12 παρ.2 περ.β ν.4308/2014</cite>. Ο αύξων αριθμός χαρακτηρίζει το στοιχείο αυτό με μοναδικό τρόπο<cite> αρ.12 παρ.2 περ.β ν.4308/2014</cite>, και
γ) Τον ΑΦΜ με βάση τον οποίο ο παρέχων τις υπηρεσίες πραγματοποίησε την παροχή των υπηρεσιών<cite> αρ.12 παρ.2 περ.γ ν.4308/2014</cite>, και
δ) Το πλήρες όνομα και την πλήρη διεύθυνση του παρόχου των υπηρεσιών<cite> αρ.12 παρ.2 περ.δ ν.4308/2014</cite>, και
ε) Τον συντελεστή ΦΠΑ που εφαρμόζεται και τη μικτή αξία των υπηρεσιών στις οποίες αφορά<cite> αρ.12 παρ.2 περ.ε ν.4308/2014</cite>.

Ο δικηγόρος δεν είναι απαραίτητο να χρησιμοποιεί φορολογικό μηχανισμό για την έκδοση αποδείξεων λιανικών συναλλαγών<cite> αρ.12 παρ.11 εδ.1 ν.4308/2014</cite><cite> πολ.1002/2014 αρ.1 παρ.1 περ.ε (ΦΕΚ Β 3/2015)</cite>, αν στην απόδειξη που εκδίδει αναγράφεται και το ονοματεπώνυμο και η διεύθυνση του πελάτη<cite> πολ.1002/2014 αρ.1 παρ.2 εδ.1 (ΦΕΚ Β 3/2015)</cite>.
Αν ο δικηγόρος αποτελεί πολύ μικρή λογιστική οντότητα<cite> αρ.1 παρ.2 περ.γ ν.4308/2014</cite>, και αν απαλλάσσεται από τον ΦΠΑ λόγω ύψους ακαθαρίστων εσόδων<cite> αρ.39 ν.2859/2000</cite>, τότε απαλλάσσεται από την υποχρέωση έκδοσης αποδείξεων λιανικής συναλλαγής μέσω φορολογικού ηλεκτρονικού μηχανισμού<cite> αρ.12 παρ.11 εδ.1 ν.4308/2014</cite><cite> πολ.1002/2014 αρ.1 παρ.5 περ.β (ΦΕΚ Β 3/2015)</cite>.

Το στοιχείο λιανικής συναλλαγής για παροχή υπηρεσιών που εκδίδεται χωρίς τη χρήση φορολογικού ηλεκτρονικού μηχανισμού είναι δυνατόν να εκδοθεί είτε χειρόγραφα είτε με τεχνικό μέσο<cite> αρ.12 παρ.11 εδ.2 ν.4308/2014</cite>.

Για παροχή υπηρεσιών από δικηγόρο μέχρι 31-12-2014, ακόμη και αν η είσπραξη γίνει μετά τις 31-12-2014, το τιμολόγιο θα εκδοθεί κατά τη στιγμή της είσπραξης<cite> πολ.1003/2014 αρ.11.2.14 εδ.1</cite>.
  
<h2>Διατήρηση λογιστικών αρχείων</h2>
Κάθε πρόσωπο με εισόδημα από επιχειρηματική δραστηριότητα πρέπει να φυλάσσει τα λογιστικά αρχεία [λογιστικά αρχεία (βιβλία) και λογιστικά στοιχεία (παραστατικά)<cite> πολ.1003/2014 αρ.3 παρ.1 σχολ.1 εδ.2</cite>] που χρησιμοποιεί για την τήρηση αξιόπιστου λογιστικού συστήματος για χρονικό διάστημα<cite> αρ.13 παρ.1 ν.4174/2013</cite><cite> αρ.13 παρ.2 ν.4174/2013</cite> που ορίζεται κατ' ελάχιστον:
α) για διάστημα 5 ετών από τη λήξη του αντίστοιχου φορολογικού έτους εντός του οποίου υπάρχει η υποχρέωση καταβολής δήλωσης<cite> αρ.13 παρ.1 περ.α ν.4174/2013</cite>, ή
β) αν συντρέχουν οι προϋποθέσεις παράτασης της προθεσμίας έκδοσης πράξης διοικητικού, εκτιμώμενου ή διορθωτικού προσδιορισμού φόρου<cite> παρ.2 αρ.36 ν.4174/2013</cite><cite> παρ.1 αρ.36 ν.4174/2013</cite>, έως ότου παραγραφεί το δικαίωμα έκδοσης, από τη Φορολογική Διοίκηση, πράξης προσδιορισμού του φόρου συνυπολογίζοντας τον χρόνο της παράτασης<cite> αρ.13 παρ.1 περ.β ν.4174/2013</cite>, ή
γ) αν υπάρχει απαίτηση της Φορολογικής Διοίκησης, σε συνέχεια φορολογικού ελέγχου, μέχρι να τελεσιδικήσει η απαίτηση, ή μέχρι να αποσβεστεί ολοσχερώς η απαίτηση λόγω εξόφλησης<cite> αρ.13 παρ.1 περ.γ ν.4174/2013</cite>.
</main>

  <footer role="contentinfo"><small>© Greek Law</small></footer>
</body>
</html>
