<!doctype html>
<html lang="el">
<head>
  <meta charset="utf-8">
  <title>Εκτελεστός τίτλος</title>
  <meta name="description"      content="Εκτελεστός τίτλος, με ασπίδα τη νομολογία">
  <meta name="robots"           content="archive, follow, index, snippet">
  <meta name="viewport"         content="initial-scale = 1">
  <meta name="format-detection" content="telephone = no">
  <link rel="stylesheet"        href="./stylesheets/greeklaw.css">
  <script async                 src="./javascripts/nav.js"></script>
</head>
<body>
  <header><a href="./">Greek Law</a></header>
  <nav role="navigation"></nav>
<main role="main">

<h1 id="εκτελεστός-τίτλος">Εκτελεστός τίτλος</h1>
Εκτελεστός τίτλος είναι<ul>
<li>η τελεσίδικη απόφαση ελληνικού δικαστηρίου<cite> άρ. 904 παρ. 2 περ. α ΚΠολΔ</cite>, και</li>
<li>η απόφαση ελληνικού δικαστηρίου που κηρύχθηκε προσωρινά εκτελεστή<cite> άρ. 904 παρ. 2 περ. α ΚΠολΔ</cite>, και</li>
<li>η διαταγή πληρωμής που εξέδωσε Έλληνας δικαστής<cite> άρ. 904 παρ. 2 περ. ε ΚΠολΔ</cite>, και</li>
<li>η διαταγή απόδοσης της χρήσης μισθίου ακινήτου που εξέδωσε Έλληνας δικαστής<cite> άρ. 904 παρ. 2 περ. ε ΚΠολΔ</cite>, και</li>
<li>τα πρακτικά ελληνικού δικαστηρίου που περιέχουν συμβιβασμό<cite> άρ. 904 παρ. 2 περ. γ ΚΠολΔ</cite>, και</li>
<li>τα πρακτικά ελληνικού δικαστηρίου που περιέχουν προσδιορισμό δικαστικών εξόδων<cite> άρ. 904 παρ. 2 περ. γ ΚΠολΔ</cite>, και</li>
<li>το συμβολαιογραφικό έγγραφο<cite> άρ. 904 παρ. 2 περ. δ ΚΠολΔ</cite>, και</li>
<li>η διαιτητική απόφαση<cite> άρ. 904 παρ. 2 περ. β ΚΠολΔ</cite>, και</li>
<li>ο αλλοδαπός τίτλος που κηρύχθηκε εκτελεστός<cite> άρ. 904 παρ. 2 περ. στ ΚΠολΔ</cite>, και</li>
<li>η διαταγή ή πράξη που αναγνωρίζεται από τον νόμο ως εκτελεστός τίτλος<cite> άρ. 904 παρ. 2 περ. ζ ΚΠολΔ</cite>, όπως<ul>
    <li>καταφατική δήλωση τρίτου επί κατάσχεσης στα χέρια τρίτου<cite> ΑΠ 1297/2011</cite><cite> άρ. 989 εδ. 1 υποεδ. 1 ΚΠολΔ</cite><cite> άρ. 988 παρ. 1 ΚΠολΔ</cite><cite> άρ. 904 παρ. 2 περ. ζ ΚΠολΔ</cite>, και</li>
    <li>απόφαση του Εισαγγελέα Πρωτοδικών που εκδόθηκε έως και 31-12-2015 για προσωρινή ρύθμιση της διακατοχής των δημόσιων ή δημοτικών ή κοινοτικών κτημάτων (ακινήτων), που αμφισβητείται μεταξύ Δημοσίου ή ΟΤΑ, και ιδιώτη<cite> ΑΠ 1525/2010</cite><cite> άρ. 22 αν. 1539/1938</cite><cite> άρ. 1 παρ. 1 νδ. 31/1968</cite><cite> άρ. 62 ν. 1416/1984</cite><cite> άρ. 52 στοιχ. 18 ΕισΝΚΠολΔ</cite><cite class="t"> άρ. 1 άρ. 9ο παρ. 9 ν. 4335/2015</cite>.</li></ul></li></ul>

Η καταφατική δήλωση τρίτου επί κατάσχεσης στα χέρια τρίτου αποτελεί πράξη που ορίζεται ρητά από τον νόμο ως εκτελεστός τίτλος<cite> ΑΠ 1297/2011</cite><cite> άρ. 989 εδ. 1 υποεδ. 1 ΚΠολΔ</cite><cite> άρ. 988 παρ. 1 ΚΠολΔ</cite><cite> άρ. 904 παρ. 2 περ. ζ ΚΠολΔ</cite>.

<h2 id="δικαστική-απόφαση">Δικαστική απόφαση</h2>
Η δικαστική απόφαση με την οποία υποχρεώνεται ο καθ' ου να καταβάλει στον αιτούντα ορισμένο ποσό για κεφάλαιο και τους επ' αυτού τόκους υπερημερίας αποτελεί εκτελεστό τίτλο μόνο<ul>
<li>για το επιδικαζόμενο κεφάλαιο<cite> ΑΠ 305/2009</cite>, και</li>
<li>για τους τυχόν τόκους υπερημερίας<cite> ΑΠ 305/2009</cite>, και</li>
<li>για την επιδικασθείσα δικαστική δαπάνη<cite> ΑΠ 305/2009</cite>, και</li>
<li>για τα έξοδα και δικαιώματα της επιταγής για εκτέλεση<cite> ΑΠ 305/2009</cite>.</li></ul>

Η δικαστική απόφαση δεν αποτελεί εκτελεστό τίτλο για μη επιδικασθέντες τόκους υπερημερίας ή δικαστικά έξοδα<cite> ΑΠ 305/2009</cite>.

<h2 id="διαταγή-πληρωμής">Διαταγή πληρωμής</h2>
Η διαταγή πληρωμής με την οποία υποχρεώνεται ο καθ' ου να καταβάλει στον αιτούντα ορισμένο ποσό για κεφάλαιο και τους επ' αυτού τόκους υπερημερίας αποτελεί εκτελεστό τίτλο μόνο<ul>
<li>για το επιδικαζόμενο κεφάλαιο<cite> ΑΠ 305/2009</cite>, και</li>
<li>για τους τυχόν τόκους υπερημερίας<cite> ΑΠ 305/2009</cite>, και</li>
<li>για την επιδικασθείσα δικαστική δαπάνη<cite> ΑΠ 305/2009</cite>, και</li>
<li>για τα έξοδα και δικαιώματα της επιταγής για εκτέλεση<cite> ΑΠ 305/2009</cite>.</li></ul>

Η διαταγή πληρωμής δεν αποτελεί εκτελεστό τίτλο για μη επιδικασθέντες τόκους υπερημερίας ή δικαστικά έξοδα<cite> ΑΠ 305/2009</cite>.

Η έκδοση διαταγής πληρωμής δεν εμποδίζει την έγερση αγωγής, καθώς δεν παράγει δεδικασμένο<cite> 1607/2006 Μον.Πρ.Αθηνών</cite>.

Η έγερση αγωγής εμποδίζει την έκδοση διαταγής πληρωμής<cite> 1607/2006 Μον.Πρ.Αθηνών</cite>.

Κατά του Δημοσίου επιτρέπεται η εκτέλεση βάσει διαταγής πληρωμής<cite> 255/2012 Εφ.Λάρισας</cite>.

Αν η απαίτηση δεν αποδεικνύεται από νόμιμα συνταγμένο έγγραφο, και εκδοθεί διαταγή πληρωμής, η διαταγή πληρωμής υπόκειται σε ανακοπή<cite> 89/2004 Ειρ.Μαραθέας</cite>.

<h2 id="συμβολαιογραφικό-έγγραφο">Συμβολαιογραφικό έγγραφο</h2>
Αν ο εκτελεστός τίτλος είναι συμβολαιογραφικό έγγραφο, και η απαίτηση δεν είναι βέβαιη και εκκαθαρισμένη, ο συμβολαιογράφος οφείλει να μην δώσει τον εκτελεστήριο τύπο στο συμβολαιογραφικό έγγραφο<cite> ΑΠ 205/2014</cite>ite> άρ. 915 ΚΠολΔ</cite><cite> άρ. 916 ΚΠολΔ</cite>.

Η απαίτηση είναι βέβαιη, αν δεν τελεί υπό αναβλητική αίρεση, όρο ή προθεσμία<cite> ΑΠ 205/2014</cite><cite> άρ. 915 ΚΠολΔ</cite>.

Η απαίτηση είναι εκκαθαρισμένη, αν από το συμβολαιογραφικό έγγραφο προκύπτουν η ποσότητα και η ποιότητα της παροχής<cite> ΑΠ 205/2014</cite><cite> άρ. 916 ΚΠολΔ</cite>.

Αν η απαίτηση δεν είναι βέβαιη και εκκαθαρισμένη, η αξίωση του επισπεύδοντος που διαπιστώνεται με το συμβολαιογραφικό έγγραφο δεν είναι δεκτική εκτέλεσης<cite> ΑΠ 205/2014</cite><cite> άρ. 915 ΚΠολΔ</cite><cite> άρ. 916 ΚΠολΔ</cite>.

Αν με τον εκτελεστό τίτλο δεν προσδιορίζεται πλήρως η έκταση, το είδος, και το περιεχόμενό της αξίωσης που ενσωματώνεται στον εκτελεστό τίτλο, η αναγκαστική εκτέλεση είναι άκυρη<cite> ΑΠ 205/2014</cite>.

Αν η αναγκαστική εκτέλεση επισπεύδεται βάσει εκτελεστού τίτλου από τον οποίο δεν προκύπτει απαίτηση εκκαθαρισμένη, η αναγκαστική εκτέλεση είναι άκυρη<cite> ΑΠ 205/2014</cite><cite> άρ. 916 ΚΠολΔ</cite>.
Και αυτό, χωρίς να χρειάζεται να αποδειχθεί βλάβη<cite> ΑΠ 205/2014</cite>.

<h2 id="εκτελεστήριος-τύπος">Εκτελεστήριος τύπος</h2>
Αν ο εκτελεστός τίτλος είναι απόφαση μονομελούς ελληνικού δικαστηρίου, τον εκτελεστήριο τύπο δίνει ο δικαστής που εξέδωσε τον εκτελεστό τίτλο<cite> άρ. 918 παρ. 2 περ. α ΚΠολΔ</cite>.

Αν ο εκτελεστός τίτλος είναι απόφαση πολυμελούς ελληνικού δικαστηρίου, τον εκτελεστήριο τύπο δίνει ο πρόεδρος του πολυμελούς δικαστηρίου που εξέδωσε τον εκτελεστό τίτλο<cite> άρ. 918 παρ. 2 περ. α ΚΠολΔ</cite>.

Αν ο εκτελεστός τίτλος είναι διαταγή πληρωμής ελληνικού δικαστηρίου, τον εκτελεστήριο τύπο δίνει ο δικαστής που εξέδωσε τον εκτελεστό τίτλο<cite> άρ. 918 παρ. 2 περ. α ΚΠολΔ</cite>.

Αν ο εκτελεστός τίτλος είναι διαταγή ελληνικού δικαστηρίου, πέραν διαταγής πληρωμής, τον εκτελεστήριο τύπο δίνει ο δικαστής που εξέδωσε τον εκτελεστό τίτλο<cite> άρ. 918 παρ. 2 περ. α ΚΠολΔ</cite>.

Αν ο εκτελεστός τίτλος είναι καταφατική δήλωση τρίτου επί κατάσχεσης στα χέρια τρίτου, τον εκτελεστήριο τύπο δίνει ο ειρηνοδίκης στη γραμματεία του οποίου έγινε η δήλωση<cite> άρ. 989 εδ. 1 υποεδ. 2 ΚΠολΔ</cite>.

Αν ο εκτελεστός τίτλος είναι πρακτικά μονομελούς ελληνικού δικαστηρίου, τον εκτελεστήριο τύπο δίνει ο δικαστής που δίκασε<cite> άρ. 918 παρ. 2 περ. β ΚΠολΔ</cite>.

Αν ο εκτελεστός τίτλος είναι πρακτικά πολυμελούς ελληνικού δικαστηρίου, τον εκτελεστήριο τύπο δίνει ο πρόεδρος του δικαστηρίου που δίκασε<cite> άρ. 918 παρ. 2 περ. β ΚΠολΔ</cite>.

Αν ο εκτελεστός τίτλος είναι συμβολαιογραφικό έγγραφο, τον εκτελεστήριο τύπο δίνει ο συμβολαιογράφος<cite> άρ. 918 παρ. 2 περ. γ ΚΠολΔ</cite>.

Αν ο εκτελεστός τίτλος είναι διαιτητική απόφαση, τον εκτελεστήριο τύπο δίνει ο δικαστής του Μονομελούς Πρωτοδικείου στη γραμματεία του οποίου έχει κατατεθεί ο εκτελεστός τίτλος<cite> άρ. 918 παρ. 2 περ. δ ΚΠολΔ</cite>.

Αν ο εκτελεστός τίτλος είναι αλλοδαπός τίτλος, τον εκτελεστήριο τύπο δίνει ο δικαστής του Μονομελούς Πρωτοδικείου που κήρυξε τον τίτλο εκτελεστό<cite> άρ. 918 παρ. 2 περ. ε ΚΠολΔ</cite>.

Αν ο εκτελεστός τίτλος είναι αλλοδαπή διαιτητική απόφαση, τον εκτελεστήριο τύπο δίνει ο δικαστής του Μονομελούς Πρωτοδικείου που κήρυξε τον τίτλο εκτελεστό<cite> άρ. 918 παρ. 2 περ. ε ΚΠολΔ</cite>.

<h2>Προσωρινή εκτελεστότητα</h2>
Η προσωρινή εκτελεστότητα οριστικής απόφασης κηρύσσεται από το δικαστήριο<cite> άρ. 908 παρ. 1 ΚΠολΔ</cite><cite> άρ. 910 ΚΠολΔ</cite>.

Αν ο διάδικος που νίκησε υπέβαλε σχετικό αίτημα<cite> άρ. 907 ΚΠολΔ</cite>, και η κήρυξη της προσωρινής εκτελεστότητας είναι δυνητική<cite> άρ. 908 παρ. 1 ΚΠολΔ</cite>, και το δικαστήριο δεν πιθανολογεί ότι η εκτέλεση θα βλάψει ανεπανόρθωτα τον διάδικο που ηττήθηκε<cite> άρ. 908 παρ. 2 ΚΠολΔ</cite>, το δικαστήριο κηρύσσει την απόφαση προσωρινά εκτελεστή<cite> άρ. 908 παρ. 1 ΚΠολΔ</cite>.

Αν ο διάδικος που νίκησε υπέβαλε σχετικό αίτημα<cite> άρ. 907 ΚΠολΔ</cite>, και η κήρυξη της προσωρινής εκτελεστότητας είναι υποχρεωτική<cite> άρ. 910 ΚΠολΔ</cite>, το δικαστήριο κηρύσσει την απόφαση προσωρινά εκτελεστή<cite> άρ. 910 ΚΠολΔ</cite>.

Αν η κήρυξη της προσωρινής εκτελεστότητας είναι ανεπίτρεπτη, το δικαστήριο δεν κηρύσσει την απόφαση προσωρινά εκτελεστή<cite> άρ. 909 ΚΠολΔ</cite>.

<h3>Δυνητική κήρυξη προσωρινής εκτελεστότητας</h3>
Το δικαστήριο μπορεί να κηρύξει την απόφαση προσωρινά εκτελεστή<ul>
<li>αν συντρέχουν εξαιρετικοί λόγοι<cite> άρ. 908 παρ. 1 εδ. 1 ΚΠολΔ</cite>, ή</li>
<li>αν η καθυστέρηση στην εκτέλεση μπορεί να προκαλέσει σημαντική ζημία στον διάδικο που νίκησε<cite> άρ. 908 παρ. 1 εδ. 1 ΚΠολΔ</cite>.</li></ul>

Ιδίως<ul>
<li>αν η απόφαση στηρίχθηκε<ul>
  <li>σε δικαστική ομολογία<cite> άρ. 908 παρ. 1 περ. α ΚΠολΔ</cite>, ή</li>
  <li>σε αναγνώριση της απαίτησης<cite> άρ. 908 παρ. 1 περ. α ΚΠολΔ</cite>, ή</li>
  <li>σε δημόσιο έγγραφο<cite> άρ. 908 παρ. 1 περ. α ΚΠολΔ</cite>, ή</li>
  <li>σε αναγνωρισμένο ιδιωτικό έγγραφο<cite> άρ. 908 παρ. 1 περ. α ΚΠολΔ</cite>, ή</li></ul>, ή</li>
<li>αν πρόκειται για<ul>
  <li>αποζημίωση από άδικη πράξη<cite> άρ. 908 παρ. 1 περ. δ ΚΠολΔ</cite>, ή</li>
  <li>εμπορική διαφορά<cite> άρ. 908 παρ. 1 περ. στ ΚΠολΔ</cite>, ή</li>
  <li>απαίτηση εργατικών διαφορών<cite> άρ. 908 παρ. 1 περ. ε ΚΠολΔ</cite><cite> άρ. 663 ΚΠολΔ</cite>, ή</li>
  <li>διατροφή από οποιαδήποτε αιτία<cite> άρ. 908 παρ. 1 περ. β ΚΠολΔ</cite>, ή</li>
  <li>διαφορά σχετική με τη νομή<cite> άρ. 908 παρ. 1 περ. ζ ΚΠολΔ</cite>, ή</li>
  <li>απαίτηση από ανώνυμους τίτλους<cite> άρ. 908 παρ. 1 περ. η ΚΠολΔ</cite>, ή</li>
  <li>απαιτήσεις από δικαιώματα πνευματικής ιδιοκτησίας<cite> άρ. 908 παρ. 1 περ. γ ΚΠολΔ</cite>.</li></ul></li></ul>

<h4>Παροχή ανάλογης εγγύησης</h4>
Αν συντρέχει περίπτωση δυνητικής κήρυξης της προσωρινής εκτελεστότητας, και υποβάλει αίτημα ο διάδικος που ηττήθηκε, και το δικαστήριο κρίνει ότι συντρέχουν σπουδαίοι λόγοι, το δικαστήριο μπορεί να εξαρτήσει την προσωρινή εκτέλεση της απόφασης από την παροχή ανάλογης εγγύησης από τον διάδικο που νίκησε<cite> άρ. 911 εδ. 1 ΚΠολΔ</cite><cite> άρ. 908 ΚΠολΔ</cite>.

Σπουδαίοι λόγοι συντρέχουν ιδίως αν, η οικονομική κατάσταση του διαδίκου που νίκησε ή άλλοι λόγοι, δημιουργούν τον κίνδυνο να μην είναι δυνατή η επαναφορά των πραγμάτων στην προηγούμενη κατάσταση σε περίπτωση που η απόφαση μεταρρυθμιστεί ή εξαφανιστεί<cite> άρ. 911 εδ. 1 ΚΠολΔ</cite>.

Η ανάλογη εγγύηση ορίζεται με την ίδια απόφαση<cite> άρ. 911 εδ. 1 ΚΠολΔ</cite>.

Το δικαστήριο μπορεί αντί για εγγύηση να διατάξει να κατατεθεί δημόσια το χρηματικό ποσό ή το πράγμα που θα ληφθεί με την εκτέλεση, αν καταδέχεται κατάθεση, ώσπου να εκδοθεί η τελεσίδικη απόφαση<cite> άρ. 911 εδ. 2 ΚΠολΔ</cite>.

<h3>Υποχρεωτική κήρυξη προσωρινής εκτελεστότητας</h3>
Το δικαστήριο είναι υποχρεωμένο να κηρύξει την απόφαση προσωρινά εκτελεστή:<ul>
<li>αν ο διάδικος αιτηθεί προσωρινή εκτελεστότητα, και</li>
<li>αν η υπόθεση αφορά σε<ul>
  <li>απόδοση μισθίου<cite> άρ. 910 περ. 1 ΚΠολΔ</cite>, ή</li>
  <li>καθυστέρηση μισθωμάτων<cite> άρ. 910 περ. 2 ΚΠολΔ</cite>, ή</li>
  <li>απαίτηση από συναλλαγματική, γραμμάτιο εις διαταγή ή τραπεζική επιταγή<cite> άρ. 910 περ. 3 ΚΠολΔ</cite>, ή</li>
  <li>απαίτηση διατροφής από οποιαδήποτε αιτία, μόνο για το χρόνο μετά την άσκηση της αγωγής και για τρεις μήνες πριν από αυτήν<cite> άρ. 910 περ. 4 ΚΠολΔ</cite>, ή</li>
  <li>απαίτηση από καθυστερούμενους μισθούς, μόνο για το χρόνο μετά την άσκηση της αγωγής και για τρεις μήνες πριν από αυτήν<cite> άρ. 910 περ. 4 ΚΠολΔ</cite>.</li></ul></li></ul>

<h3>Ανεπίτρεπτη κήρυξη προσωρινής εκτελεστότητας</h3>
Δεν επιτρέπεται η κήρυξη απόφασης προσωρινά εκτελεστής<ul>
<li>κατά οποιουδήποτε διαδίκου για τα δικαστικά έξοδα, ή</li>
<li>όταν κατά το ουσιαστικό δίκαιο η επέλευση των εννόμων συνεπειών της απόφασης εξαρτάται από την τελεσιδικία ή το αμετάκλητο της απόφασης, ή</li>
<li>στις διαφορές που αφορούν<ul>
  <li>α) την προσβολή της πατρότητας, ή</li>
  <li>β) την αναγνώριση ύπαρξης ή ανυπαρξίας σχέσης γονέα και τέκνου ή γονικής μέριμνας, ή</li>
  <li>γ) την αναγνώριση της πατρότητας τέκνου γεννημένου χωρίς γάμο των γονέων του, ή</li>
  <li>δ) την αναγνώριση ύπαρξης, ανυπαρξίας ή ακυρότητας εκούσιας αναγνώρισης ενός τέκνου που γεννήθηκε χωρίς γάμο των γονέων του ή εξομοίωσής του με τέκνο γεννημένο σε γάμο λόγω του επιγενόμενου γάμου των γονέων του, καθώς και την προσβολή εκούσιας αναγνώρισης, ή</li>
  <li>ε) την αναγνώριση ύπαρξης, ανυπαρξίας ή ακύρωσης ή λύσης υιοθεσίας, ή</li>
  <li>ζ) την αναγνώριση ύπαρξης ή ανυπαρξίας επιτροπείας ανηλίκου.</li></li></ul></ul>

Η απόφαση, ακόμη και αν κηρυχθεί προσωρινά εκτελεστή, δεν είναι προσωρινά εκτελεστή όσον αφορά το κονδύλιο της δικαστικής δαπάνης<cite> 5428/2010 Μον.Πρ.Αθηνών (ασφαλιστικά μέτρα)</cite><cite> άρ. 909 περ. 2 ΚΠολΔ</cite>.

<h3>Εύρος προσωρινής εκτελεστότητας</h3>
Αν η απόφαση κηρύχθηκε προσωρινά εκτελεστή, και το ποσό για το οποίο κηρύχθηκε προσωρινά εκτελεστή καταλαμβάνει το σύνολο του επιδικασθέντος ποσού, η απόφαση αποτελεί εκτελεστό τίτλο και για τους τόκους<cite> ΑΠ 630/2015</cite><cite> άρ. 904 παρ. 2 περ. α ΚΠολΔ</cite><cite> άρ. 907 ΚΠολΔ</cite><cite> άρ. 908 ΚΠολΔ</cite>.

Αν η απόφαση κηρύχθηκε προσωρινά εκτελεστή, και το ποσό για το οποίο κηρύχθηκε προσωρινά εκτελεστή δεν καταλαμβάνει το σύνολο του επιδικασθέντος ποσού, και η απόφαση περιέχει ειδική διάταξη για προσωρινή εκτελεστότητα και για τους τόκους, η απόφαση αποτελεί εκτελεστό τίτλο και για τους τόκους<cite> ΑΠ 630/2015</cite><cite> άρ. 904 παρ. 2 περ. α ΚΠολΔ</cite><cite> άρ. 907 ΚΠολΔ</cite><cite> άρ. 908 ΚΠολΔ</cite>.

Αν η απόφαση κηρύχθηκε προσωρινά εκτελεστή, και το ποσό για το οποίο κηρύχθηκε προσωρινά εκτελεστή δεν καταλαμβάνει το σύνολο του επιδικασθέντος ποσού, και η απόφαση δεν περιέχει ειδική διάταξη για προσωρινή εκτελεστότητα και για τους τόκους, η απόφαση δεν αποτελεί εκτελεστό τίτλο για τους τόκους<cite> ΑΠ 630/2015</cite><cite> άρ. 904 παρ. 2 περ. α ΚΠολΔ</cite><cite> άρ. 907 ΚΠολΔ</cite><cite> άρ. 908 ΚΠολΔ</cite>.

Το ίδιο ισχύει για όλες τις παρεπόμενες απαιτήσεις, όπως είναι και οι τόκοι<cite> ΑΠ 630/2015</cite><cite> άρ. 909 περ. 2 ΚΠολΔ</cite>.

Τα δικαστικά έξοδα δεν περιλαμβάνονται στο ποσό για το οποίο μπορεί να κηρυχθεί προσωρινά εκτελεστή η πρωτόδικη απόφαση<cite> ΑΠ 630/2015</cite>.

<h3>Προσωρινή εκτελεστότητα κατά Δημοσίου και ΟΤΑ</h3>
Κατά του Δημοσίου, των Δήμων, και των κοινοτήτων επιτρέπεται η προσωρινή εκτέλεση<cite> Ολομ. ΑΠ 21/2001</cite><cite> 2447/2010 Πολ.Πρ.Αθηνών</cite><cite> 78/1999 Ειρ.Λευκάδας</cite>.

Κατ' άλλη άποψη, κατά του Δημοσίου, των Δήμων και των κοινοτήτων δεν επιτρέπεται η προσωρινή εκτέλεση<cite> 11/2010 Ειρ.Κρεστενών</cite><cite> άρ. 618 ΚΠολΔ</cite><cite> άρ. 909 ΚΠολΔ</cite>.

<h3>Αναστολή προσωρινής εκτελεστότητας</h3>
Αν απόφαση κηρύχθηκε προσωρινά εκτελεστή κατά το άρ. 908 ΚΠολΔ ή άρ. 909 ΚΠολΔ, και ασκήθηκε εμπρόθεσμα ανακοπή ερημοδικίας ή έφεση κατά αυτής, και δεν έχει συζητηθεί η υπόθεση στο ακροατήριο της ανακοπής ή της έφεσης, και υποβάλει αίτηση ο διάδικος που νικήθηκε, και πιθανολογείται η ευδοκίμηση της ανακοπής ερημοδικίας ή της έφεσης, το δικαστήριο μπορεί να αναστείλει ολικά ή μερικά την εκτέλεση μέχρι την έκδοση οριστικής απόφασης, με εγγύηση ή και χωρίς εγγύηση<cite> άρ. 912 παρ. 1 ΚΠολΔ</cite>.

Αν υπάρχει όρος εγγύησης, αυτή ορίζεται από την απόφαση που διατάζει την αναστολή<cite> άρ. 912 παρ. 1 ΚΠολΔ</cite>.

Η αναστολή διατάσσεται από το δικαστήριο που εξέδωσε την προσβαλλόμενη απόφαση<cite> άρ. 912 παρ. 2 εδ. 1 ΚΠολΔ</cite>.

Η αίτηση συζητείται κατά τη διαδικασία των ασφαλιστικών μέτρων<cite> άρ. 912 παρ. 2 εδ. 2 ΚΠολΔ</cite><cite> άρ. 686 ΚΠολΔ</cite>.

Κατά τη συζήτηση καλείται υποχρεωτικά ο αντίδικος του αιτούντος:<ul>
<li>με αυτοτελή αίτηση στην γραμματεία του πρωτόδικου δικαστηρίου, ή</li>
<li>με αίτηση που περιλαμβάνεται στο δικόγραφο της ανακοπής ή έφεσης ή στις προτάσεις στην γραμματεία του δικαστηρίου ανακοπής ή έφεσης.</li></ul>

Για να διαταχθεί η αναστολή της προσωρινής εκτελεστότητας πρέπει να ασκηθεί εμπρόθεσμα ανακοπή ή έφεση κατά τη συζήτηση της απόφασης που εκδόθηκε.
Για την ως άνω άσκηση της έφεσης απαιτείται η κατάθεση του δικογράφου στην γραμματεία του δικαστηρίου που εξέδωσε την απόφαση, και η σύνταξη έκθεσης περί αυτού από τον αρμόδιο Γραμματέα, χωρίς να απαιτείται να έχει προσδιοριστεί και δικάσιμος για την συζήτηση ή να έχει επιδοθεί αντίγραφο της έφεσης στον αντίδικο<cite> 21230/2003 Μον.Πρ.Θεσσαλονίκης (ασφαλ)</cite>.

Μετά την αίτηση, το δικαστήριο μπορεί να διατάξει την αναστολή σε κάθε στάση της δίκης. Μπορεί ακόμη, μέχρι την έκδοση οριστικής απόφασης να ανακαλεί τις σχετικές αποφάσεις που εξέδωσε, είτε αυτεπαγγέλτως είτε ύστερα από αίτηση του διαδίκου που συνυποβάλλεται με τις προτάσεις (όχι αυτοτελώς). Προφορική αίτηση, που καταχωρίζεται στα πρακτικά, μπορεί να γίνει όπου δεν κατατίθενται προτάσεις<cite> άρ. 913 ΚΠολΔ</cite>.
</main>

<footer role="contentinfo"><small>© Greek Law</small></footer>
</body>
</html>
